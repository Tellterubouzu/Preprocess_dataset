การรถไฟแห่งประเทศไทย ชี้แจงกรณีขบวนรถโดยสารทางไกลวิ่งเข้า - ออกสถานีกลางบางซื่อ
ยืนยันรถไฟมีวิธีปฏิบัติชัดเจนในการดูแลรักษาความสะอาดของการใช้ห้องสุขา
พร้อมดูแลอย่างเรียบร้อย ไม่ส่งผลกระทบต่อสิ่งแวดล้อมหรือภาพที่ไม่สวยงาม
การรถไฟแห่งประเทศไทย (รฟท.) กระทรวงคมนาคม เปิดเผยว่า ตามที่มีผู้โพสต์ลงในสื่อสังคมออนไลน์ แสดงความเป็นห่วงกรณีขบวนรถโดยสารทางไกลที่ยังใช้ระบบส้วมเปิด
หากมีผู้โดยสารใช้งานในช่วงเวลาที่ขบวนรถเข้าสู่สถานีกลางบางซื่อ อาจส่งผลกระทบต่อสิ่งแวดล้อมและเกิดภาพไม่สวยงามนั้น
เรื่องนี้ รฟท. ขอชี้แจงว่ามีแผนดําเนินการและวิธีปฏิบัติในการดูแลรักษาความสะอาดของการใช้ห้องสุขา
โดยขั้นตอนในการปรับปรุงประกอบด้วย
รฟท. มีตู้โดยสารที่เป็นระบบส้วมปิดให้บริการในปัจจุบัน จํานวน 134 คัน
ซึ่งไม่ก่อให้เกิดข้อกังวลในประเด็นของผลกระทบต่อสิ่งแวดล้อมหรือภาพที่ไม่สวยงาม
สําหรับระบบส้วมเปิดนั้น การรถไฟฯ มีแผนงานซึ่งอยู่ระหว่างการดําเนินการปรับปรุงห้องสุขาของตู้โดยสารให้เป็นแบบปิด
แบ่งออกเป็นตู้โดยสารปรับอากาศ จํานวน 88 คัน
ซึ่งจะดําเนินการปรับปรุงเรียบร้อยและสามารถทยอยออกให้บริการแก่ผู้โดยสารได้ในช่วงเดือนมกราคม 2565
นอกจากนี้ การรถไฟฯ มีแนวทางและขั้นตอนปฏิบัติดูแลความเป็นระเบียบเรียบร้อยในการใช้ห้องสุขา
โดยได้ออกประกาศของดและขอความร่วมมือจากผู้โดยสารในเรื่องการใช้ห้องสุขา
ตลอดจนออกระเบียบวิธีปฏิบัติสําหรับพนักงานขบวนรถไว้อย่างชัดเจน
โดยในช่วงระยะก่อนที่จะเข้าบริเวณที่กําหนดก่อนเข้าสถานีกลางบางซื่อ การรถไฟฯ จะประกาศและขอความร่วมมือในการงดใช้ห้องน้ํา
ทั้งนี้ ตามคําสั่งของ รฟท. ส่วนหนึ่งนั้น ได้กําหนดวิธีปฏิบัติขณะขบวนรถเข้าในเขตพื้นที่ของสถานีกลางบางซื่อ
ซึ่งนอกจากกําหนดให้พนักงานขบวนรถคอยอํานวยความสะดวกให้กับผู้โดยสารระหว่างการขึ้นและลงจากขบวนรถเป็นที่เรียบร้อยแล้ว
ยังกําหนดให้พนักงานฯ แจ้งข้อปฏิบัติแก่ผู้โดยสารและข้อห้ามต่าง ๆ อาทิ
ห้ามเปิดประตูและใช้บริเวณบันไดขึ้นลงของขบวนรถเป็นที่โดยสาร
ห้ามทิ้งขยะมูลฝอย เศษอาหาร และสิ่งของต่างๆ
ห้ามยื่นอวัยวะส่วนต่าง ๆ ของร่างกายออกไปนอกตัวรถ
ห้ามใช้ห้องน้ํา ห้องสุขา ขณะขบวนรถจอดอยู่ในพื้นที่ของทุกสถานี
ซึ่งเป็นกฎระเบียบของการรถไฟฯ ที่ใช้มาโดยตลอดกับทุกสถานีทั่วประเทศ
หรือขณะขบวนเข้าทําการสูบถ่ายสิ่งปฏิกูล เติมน้ํามันเชื้อเพลิง และเข้าเทียบที่โรงซ่อมรถโดยสารทางไกล
รวมถึงบริเวณระยะที่กําหนดไว้ก่อนที่จะมีการเข้าสถานีกลางบางซื่อ
อย่างไรก็ดีทางเจ้าหน้าที่จะมีการประกาศบนขบวนรถเมื่อใกล้ถึงจุดที่กําหนดไว้
ส่วนประเด็นในเรื่องการปล่อยควันภายในพื้นที่ชั้น 2 ของสถานีกลางบางซื่อ ซึ่งเป็นชานชาลารถไฟนั้น
รฟท. ได้มีการออกแบบและติดตั้งเครื่องดูดควันไว้ตั้งแต่ต้นแล้ว
เพื่อช่วยให้การระบายควันเป็นไปอย่างมีประสิทธิภาพ
ซึ่งจะไม่ก่อให้เกิดปัญหาในเรื่องของควันแต่อย่างใด
ทั้งนี้ รฟท. ขอขอบคุณทุกความห่วงใยและข้อเสนอแนะที่มีต่อการให้บริการ
ซึ่งรฟท. ได้พยายามดูแลมาตรฐานและความเป็นระเบียบเรียบร้อยต่างๆของสถานีกลางบางซื่อ
โดยนอกเหนือจากการให้บริการแก่พี่น้องประชาชน
ยังได้ดําเนินการในหลาย ๆ เรื่องเพิ่มเติม
ทั้งด้านการรักษาความสะอาด รวมถึงการดูแลสิ่งแวดล้อมภายในอาคารและบริเวณโดยรอบมาอย่างต่อเนื่อง
เพื่อสนับสนุนให้สถานีกลางบางซื่อ กลายเป็นจุดเชื่อมต่อการเดินทางที่ทันสมัยและเป็นศูนย์กลางการคมนาคมที่สําคัญของประเทศและภูมิภาคอาเซียน
อธิบดี กสร. ชี้แจงผลการตรวจแรงงาน บริษัทรักษาความปลอดภัยฯ ตามข้อสั่งการรมว.รง.
กสร. ขานรับข้อสั่งการ รมว.สุชาติ เรื่องสอบเคส รปภ. ถูกนายจ้างทําร้าย
เผยผลสอบข้อเท็จจริงกรณีลูกจ้าง รปภ. ถูกนายจ้างทําร้ายร่างกาย
ลูกจ้าง 3 ราย ได้รับค่าจ้างครบแล้ว
ส่วนอีกรายต้องการยื่นคําร้อง คร.7 พร้อมนัดนายจ้างเข้าสอบข้อเท็จจริง 25 ม.ค. 65
นายนิยม สองแก้ว อธิบดีกรมสวัสดิการและคุ้มครองแรงงานเปิดเผยว่านายสุชาติ ชมกลิ่น รัฐมนตรีว่าการกระทรวงแรงงานมีความห่วงใยลูกจ้าง รปภ. ทั้ง 4 นาย หลังถูกนายจ้างทุบตี ทําร้ายร่างกาย
พร้อมกําชับให้กรมสวัสดิการและคุ้มครองแรงงานตรวจสอบข้อเท็จจริง
กสร.จึงขานรับข้อสั่งการส่งพนักงานตรวจแรงงานสํานักงานสวัสดิการและคุ้มครองแรงงานกรุงเทพมหานครพื้นที่ 3 ลงพื้นที่สอบข้อเท็จจริง
โดยได้ข้อเท็จจริงเบื้องต้นว่านายอนันตชัย ปิยะธีรวัฒน์ ลูกจ้าง กับพวกรวม 4 คน ทํางานที่หน่วยงานซอยเพชรเกษม 81 เขตหนองแขม กรุงเทพฯ
นายจ้างบังคับให้ลูกจ้างลงชื่อยินยอมเป็นหนังสือให้หักค่าจ้างชดใช้ค่าอุปกรณ์ที่ลูกจ้างยืมไป
พนักงานตรวจแรงงาน ได้ชี้แจงสิทธิ ตามกฎหมายคุ้มครองแรงงานให้ลูกจ้างทราบ
และหากลูกจ้างประสงค์ใช้สิทธิสามารถยื่นคําร้องผ่าน e- services หรือยืนคําร้องด้วยตนเองที่สํานักงานสวัสดิการและคุ้มครองแรงงานกรุงเทพมหานครพื้นที่ 7
โดยนายอนันตชัย ปิยะธีรวัฒน์ นายมังกรทอง บุญศรี และนายวรวุฒิ นาคบัว ลูกจ้างทั้ง 3 คน แจ้งว่าได้รับค่าจ้างครบถ้วนแล้ว
และขอเวลาตัดสินใจว่าจะยื่นคําร้อง (คร.7) เรื่องเงินประกันการทํางาน และค่าชดใช้อุปกรณ์ ต่อพนักงานตรวจแรงงานหรือไม่
ส่วนอีก 1 ราย คือนายสนอง น้อยศรี จะเข้าไปยื่นคําร้อง (คร.7) ในวันที่ 24 ม.ค. 2565
พร้อมกันนี้พนักงานตรวจแรงงานเข้าตรวจสอบข้อเท็จจริงบริษัท รักษาความปลอดภัย แรงเจอร์ อินเวสติเกชั่น จํากัด ประกอบกิจการบริการรักษาความปลอดภัย
ลูกจ้างรายวันขั้นต่ําวันละ 497 บาท
บริษัท ให้ลูกจ้างปฏิบัติงานที่หมู่บ้าน เวิร์ฟ (Verve) เพชรเกษม 81แขวง/เขตหนองแขม กรุงเทพฯ
ผู้ว่าจ้าง ไม่ต่อสัญญากับบริษัทฯ ทําให้ต้องยุบเลิกหน่วยงานดังกล่าว
และให้ลูกจ้างไปปฏิบัติที่หน่วยงานอื่นแทน
นายจ้างแจ้งว่าได้จ่ายค่าจ้างครบแล้ว
และได้ให้ลูกจ้างชดใช้ค่าอุปกรณ์ (วิทยุสื่อสาร) เนื่องจากลูกจ้างไม่คืนอุปกรณ์ดังกล่าว
โดยนายจ้างแจ้งว่าลูกจ้างยินยอมชดใช้ค่าอุปกรณ์คนละ 3,123 บาท
ซึ่งข้อเท็จจริงไม่ตรงกับฝ่ายลูกจ้างรปภ.
ซึ่งจะดําเนินการสอบสวนข้อเท็จจริงต่อไป
อธิบดี กสร.กล่าวเพิ่มเติมว่า ตามพระราชบัญญัติคุ้มครองแรงงาน พ.ศ. 2541มาตรา76 ห้ามมิให้นายจ้างหักค่าจ้าง ค่าล่วงเวลา ค่าทํางานในวันหยุด และค่าล่วงเวลาในวันหยุด
เว้นแต่เป็นการหักเพื่อชําระภาษีเงินได้ตามจํานวนที่ลูกจ้างต้องจ่ายหรือชําระเงินอื่นตามที่มีกฎหมายบัญญัติไว้
ชําระค่าบํารุงสหภาพแรงงานตามข้อบังคับของสหภาพแรงงาน
ชําระหนี้สินสหกรณ์ออมทรัพย์ เป็นเงินประกันตามมาตรา 10 หรือชดใช้ค่าเสียหายให้แก่นายจ้างซึ่งลูกจ้างได้กระทําโดยจงใจ หรือประมาทเลินเล่ออย่างร้ายแรง
โดยได้รับความยินยอมจากลูกจ้าง หรือเป็นเงินสะสมตามข้อตกลงเกี่ยวกับกองทุนเงินสะสม
ทั้งนี้ หากมีข้อสงสัยเพิ่มเติมสามารถสอบถามได้ที่สํานักงานสวัสดิการและคุ้มครองแรงงานจังหวัดทุกจังหวัด
สํานักงานสวัสดิการและคุ้มครองแรงงานกรุงเทพมหานครพื้นที่ 1-10 หรือโทร. สายด่วน 1506 กด 3 หรือ 1546
รฟท. เปิดรับฟังความคิดเห็นประชาชน โครงการคัดเลือกพื้นที่ศึกษาความเหมาะสมงานซ่อมบํารุงรถจักรและล้อเลื่อน โรงงานมักกะสันแห่งใหม่
เมื่อวันที่ 17 สิงหาคม 2565 ณ ห้อง Ballroom 1 ชั้น 6 โรงแรมอมารี วอเตอร์เกท เขตราชเทวี กรุงเทพฯ
การรถไฟแห่งประเทศไทย (รฟท.) กระทรวงคมนาคม เปิดเวทีสัมมนารับฟังความคิดเห็นจากประชาชน (Market Sounding) ครั้งที่ 3 ในโครงการจ้างที่ปรึกษาเพื่อศึกษาความเหมาะสมงานซ่อมบํารุงรถจักรและล้อเลื่อน ออกแบบรายละเอียด โรงงานมักกะสันแห่งใหม่
จัดทําแผนการรื้อย้ายและจัดทําเอกสารประกวดราคา
โดยมีนายศิริพงศ์ พฤทธิพันธุ์ รองผู้ว่าการกลุ่มธุรกิจการซ่อมบํารุงรถจักรและล้อเลื่อนรฟท. เป็นประธานเปิดการสัมมนา
พร้อมด้วยพนักงาน ลูกจ้างของรฟท. หน่วยงานภาครัฐ ภาคเอกชน องค์กรปกครองส่วนท้องถิ่น ประชาชนในพื้นที่โครงการฯ รวมถึงผู้สนใจเข้าร่วมงาน
นายเอกรัช ศรีอาระยันพงษ์ ผู้อํานวยการศูนย์ประชาสัมพันธ์รฟท. เปิดเผยว่า
ตามที่คณะรัฐมนตรีมีมติเห็นชอบให้กระทรวงการคลัง เป็นผู้ดําเนินการพัฒนาพื้นที่ย่านมักกะสัน ให้เป็นพื้นที่เชิงพาณิชย์และศูนย์กลางการคมนาคมขนาดใหญ่ของประเทศ
พร้อมกับมอบหมายให้รฟท. จัดหาพื้นที่ก่อสร้างโรงงานมักกะสันแห่งใหม่ เพื่อสร้างศูนย์ซ่อมบํารุงรถจักรและล้อเลื่อนแห่งใหม่ ทดแทนพื้นที่เดิม
รฟท. จึงได้ดําเนินการว่าจ้างกลุ่มบริษัทที่ปรึกษา กิจการค้าร่วม KUSIP ซึ่งประกอบด้วย สถาบันเทคโนโลยีพระจอมเกล้าเจ้าคุณทหารลาดกระบัง บริษัท ยูทิลิตี้ ดีไซน์ คอนซัลแตนท์ จํากัด บริษัท ซี คอนซัลท์ เอ็นจิเนียริ่ง จํากัด บริษัท อินฟรา กรุ๊ป จํากัด และ บริษัท โปรคอนเซ็ป เอ็นจิเนียริ่ง จํากัด ขึ้นมาทําหน้าที่ศึกษา โครงการศึกษาความเหมาะสมงานซ่อมบํารุงรถจักรและล้อเลื่อน ออกแบบรายละเอียด โรงงานมักกะสันแห่งใหม่
พร้อมจัดทําแผนการรื้อย้ายและจัดทําเอกสารประกวดราคา เพื่อประเมินความเหมาะสมในขั้นตอนการคัดเลือกพื้นที่ที่มีศักยภาพ
สําหรับพัฒนางานซ่อมบํารุงรถจักรและล้อเลื่อนของ โรงงานมักกะสันแห่งใหม่ในอนาคต
พร้อมกับได้มีการเปิดเวทีสัมมนารับฟังความคิดเห็นของประชาชน และผู้มีส่วนได้เสีย เพื่อประชาสัมพันธ์ข้อมูลข่าวสารของโครงการฯ ให้กลุ่มเป้าหมายได้รับทราบอย่างถูกต้อง
ตลอดจนรับฟังข้อคิดเห็นต่างๆ เพื่อใช้เป็นแนวทางประกอบการสรุปผลการศึกษา คัดเลือกพื้นที่ที่มีความเหมาะสม และมีศักยภาพสําหรับพัฒนาโครงการ ตามแผนพัฒนาระบบการขนส่งทางราง และแนวทางการลงทุนในอนาคต
โดยเบื้องต้น รฟท. ได้ศึกษาสถานที่ก่อสร้างโรงงานแห่งใหม่ จํานวน 3 แห่ง ซึ่งได้จัดประชุมรับฟังความคิดเห็นขั้นต้นในการคัดเลือกพื้นที่ไปแล้ว
ประกอบด้วย พื้นที่โรงงานมักกะสันเดิมแต่มีการปรับปรุงให้มีความเหมาะสม
พื้นที่บริเวณสถานีสุพรรณบุรี อ.เมือง จ.สุพรรณบุรี ที่มีพื้นที่ประมาณ 240 ไร่ ซึ่งได้จัดประชุมรับฟังความคิดเห็นไปเมื่อวันที่ 10 สิงหาคม 2565
และพื้นที่บริเวณสถานีชุมทางเขาชีจรรย์ อ.สัตหีบ จ.ชลบุรี มีพื้นที่ประมาณ 454 ไร่ ซึ่งได้จัดประชุมรับฟังความคิดเห็นเมื่อวันที่ 11 สิงหาคม 2565
นายเอกรัชกล่าวต่อว่า กระบวนการเปิดรับฟังความคิดเห็นของประชาชนและผู้มีส่วนได้เสีย ถือเป็นกระบวนที่ รฟท.ให้ความสําคัญอย่างยิ่ง
เพราะถือเป็นหัวใจที่จะก่อให้เกิดการเชื่อมโยง แลกเปลี่ยนข้อมูลระหว่างชุมชน กับผู้ดําเนินโครงการ และผู้มีส่วนได้ส่วนเสียเข้าด้วยกัน
นําไปสู่การพิจารณาปรับปรุงลักษณะโครงการให้เกิดประโยชน์ สอดคล้องกับความต้องการของชุมชนสูงสุด
รวมถึงสามารถป้องกัน ปัญหาต่อสิ่งแวดล้อม และชุมชนในอนาคตได้ด้วย
ท้ายนี้ รฟท. คาดหวังว่า การเปิดเวทีสัมมนารับฟังความคิดเห็นจากประชาชน (Market Sounding) ครั้งที่ 3 จะเป็นอีกหนึ่งก้าวสําคัญที่ช่วยให้การดําเนินศึกษาความเหมาะสมงานซ่อมบํารุงรถจักรและล้อเลื่อน ออกแบบรายละเอียด โรงงานมักกะสันแห่งใหม่ฯ ประสบความสําเร็จ
สามารถรองรับการซ่อมบํารุงรถจักรและล้อเลื่อนได้อย่างมีประสิทธิภาพ รวดเร็ว ปลอดภัย เต็มไปด้วยเทคโนโลยีอันทันสมัย
ซึ่งจะช่วยลดค่าใช้จ่ายในการซ่อมบํารุง ประหยัดต้นทุนการผลิตบุคลากร
สอดคล้องกับแผนการจัดหารถจักรและล้อเลื่อน รวมถึงเป็นส่วนสําคัญในแผนการเพิ่มประสิทธิภาพเพิ่มรายได้ให้แก่รฟท. ได้ในอนาคต
จับกุมผู้ก่อเหตุลักลอบตัดสายเคเบิลรถไฟชานเมืองสายสีแดง
ผู้ว่าการรถไฟแห่งประเทศไทย สั่งเร่งขยายผลการจับกุมผู้ก่อเหตุลักลอบตัดสายเคเบิลรถไฟชานเมืองสายสีแดง​ พร้อมดําเนินคดีทางแพ่งและอาญาถึงที่สุด
ประสานตํารวจรถไฟและเจ้าหน้าที่ จัดชุดตรวจลาดตระเวนจุดเสี่ยงตลอด 24 ชั่วโมง
ยืนยันไม่กระทบต่อความปลอดภัยการให้บริการแก่ประชาชน
นายนิรุฒ มณีพันธ์ ผู้ว่าการรถไฟแห่งประเทศไทย​ เปิดเผยว่า ตามที่มีผู้ก่อเหตุลักลอบตัดสายเคเบิลโครงการรถไฟชานเมืองสายสีแดง
ได้มอบหมายให้นายสถานีรถไฟรังสิต แจ้งความร้องทุกข์ต่อพนักงานสอบสวน สถานีตํารวจภูธรประตูน้ําจุฬาลงกรณ์นั้น
ล่าสุดได้รับแจ้งจากเจ้าหน้าที่ฯ ว่าสามารถดําเนินการจับกุมผู้ก่อเหตุได้แล้ว 1 ราย คือ นายอรรณพ คําพรมมา อายุ 31 ปี
โดยขณะนี้อยู่ระหว่างสอบสวนขยายผลการจับกุมเพิ่มเติม
ซึ่งเบื้องต้นได้รับแจ้งมีการก่อเหตุลักสายเคเบิลทั้งสิ้น 8 จุด
ส่วนมูลค่าความเสียหายอยู่ระหว่างการประเมิน
ทั้งนี้ จากตรวจสอบการลักลอบตัดสายเคเบิล ไม่ได้ส่งผลกระทบต่อความปลอดภัยในการให้บริการแก่ประชาชน
แต่อาจทําให้การเดินรถสายสีแดงมีความช้าลงบ้าง​
โดยหลังจากนี้​ การรถไฟแห่งประเทศไทย​ (รฟท.)​ จะเร่งประสานข้อมูลกับเจ้าหน้าที่ตํารวจ เพื่อติดตามขยายผล จับกุมผู้กระทําผิดอย่างใกล้ชิด
นอกจากนี้ทางผู้บังคับการตํารวจรถไฟ และฝ่ายสืบสวน ได้มีคําสั่งแต่งตั้งชุดสืบสวนเพื่อติดตามคนร้ายและทรัพย์สินของการรถไฟฯ เป็นการเฉพาะ
โดยมีบริษัท รถไฟฟ้า ร.ฟ.ท. จํากัด ซึ่งให้บริการเดินรถไฟชานเมืองสายสีแดง
และบริษัทรักษาความปลอดภัย จัดชุดเจ้าหน้าที่ออกลาดตระเวน และสุ่มตรวจในพื้นที่เสี่ยงตลอด 24 ชั่วโมง
ในส่วนมาตรการป้องกันและแก้ปัญหาในระยะยาว ทาง​ รฟท. ได้สั่งการให้หน่วยงานที่เกี่ยวข้องดําเนินการกําจัดวัชพืชตลอดแนวรั้วให้โล่ง
เพื่อให้เกิดความสะดวกในการสอดส่องดูแลอย่างทั่วถึงและเป็นการป้องกันไม่ให้ใช้เป็นพื้นที่ก่อเหตุ
นอกจากนี้ เร่งดําเนินการซ่อมแซมรั้วที่ได้รับความเสียหายและเสริมแนวรั้วป้องกันเพิ่มเติมในจุดเสี่ยง
พร้อมทั้งติดตั้งกล้องวงจรปิดเพิ่มเติมเพื่อเสริมมาตรการรักษาความปลอดภัยอีกชั้นหนึ่ง
นายนิรุฒกล่าวว่า ได้สั่งการให้ติดตามดําเนินคดีกับผู้กระทําผิดอย่างถึงที่สุด
ทั้งทางแพ่งและอาญา โดยให้มีการฟ้องร้องเรียกค่าเสียหาย
คดีเป็นความผิดคดีแพ่งเกี่ยวเนื่องคดีอาญา ซึ่งได้รวบรวมค่าเสียหายส่งพนักงานสอบสวนเพื่อให้พนักงานอัยการเรียกค่าเสียหายรวมในคดีอาญาแล้ว
นอกจากนี้จะดําเนินคดีที่เกี่ยวข้อง ทั้งข้อหาบุกรุกพื้นที่​ รฟท. และก่อกวนให้เป็นอุปสรรคการเดินรถ
รวมถึงการก่อให้เกิดความเสียหายต่อทรัพย์สินทางราชการ
ทั้งนี้ มีกฎหมายที่เกี่ยวข้อง ได้แก่ พ.ร.บ.​จัดวางทางรถไฟแลทางหลวง พ.ศ.2464 มาตรา 84
ได้ระบุผู้ใดที่เข้าไปในที่ดินรถไฟนอกเขตที่อนุญาตให้ประชาชนเข้าออก ถือมีความผิดฐานลหุโทษ ต้องระวางโทษชั้น 1
และมาตรา 87 ระบุไว้ว่า ผู้ใดทําให้รถ สิ่งปลูกสร้าง เครื่องจักรหรือสิ่งใดๆ อันเป็นทรัพย์สินของรถไฟเสียหายหรือชํารุด มีความผิดฐานลหุโทษต้องระวางโทษชั้น 1
นอกจากนี้ ตามประมวลกฎหมายอาญามาตรา 362 ระบุว่า ผู้ใดเข้าไปในอสังหาริมทรัพย์ของผู้อื่น เพื่อถือการครอบครองอสังหาริมทรัพย์นั้นทั้งหมดหรือแต่บางส่วน
หรือเข้าไปกระทําการใด​ ๆ อันเป็นการรบกวนการครอบครองอสังหาริมทรัพย์เขาโดยปกติสุข ต้องระวางโทษจําคุกไม่เกิน 1 ปี หรือปรับไม่เกิน 2 หมื่นบาท​ หรือทั้งจําทั้งปรับ
ขณะเดียวกันยังเข้าข่ายคดีทําลายทรัพย์สินทางราชการ
ซึ่งตามประมวลกฎหมายอาญา มาตรา 231 ระบุว่าผู้ใดกระทําด้วยประการใดๆ ให้ประภาคาร ทุ่น สัญญาณ หรือสิ่งอื่นใดซึ่งจัดไว้เป็นสัญญาณเพื่อความปลอดภัยในการจราจรทางบก
การเดินเรือ หรือการเดินอากาศ อยู่ในลักษณะอันน่าจะเป็นเหตุให้เกิดอันตรายแก่การจราจรทางบกการเดินเรือ หรือการเดินอากาศ
ตั้งระวาโทษจําคุกตั้งแต่ 6 เดือนถึง 7 ปี และปรับตั้งแต่ 10,000 - 140,000 บาท
และตามประมวลกฎหมายอาญา มาตรา 335 ผู้ใดลักทรัพย์ที่ใช้หรือมีไว้เพื่อสาธารณประโยชน์ ต้องระวางโทษจําคุกตั้งแต่ 1 ปี ถึง 5 ปี
และปรับตั้งแต่ 20,000 -​ 100,000 บาท
ครม.ไฟเขียวไทย-เวียดนามทําบันทึกความร่วมมือด้านวัฒนธรรม ปี ๒๕๖๔ - ๒๕๖๙ เน้นแลกเปลี่ยนบุคลากร จัดสัมมนา ประชุมเชิงปฏิบัติการ และกิจกรรมหลากหลายสาขาทางวัฒนธรรม
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า เมื่อเร็วๆนี้ที่ประชุมคณะรัฐมนตรี (ครม.) มีมติเห็นชอบการจัดทําบันทึกความเข้าใจว่าด้วยการแลกเปลี่ยนทางวัฒนธรรมระหว่างกระทรวงวัฒนธรรมแห่งราชอาณาจักรไทย กับกระทรวงวัฒนธรรม กีฬา และการท่องเที่ยวแห่งสาธารณรัฐสังคมนิยมเวียดนาม ระหว่างปี พ.ศ. ๒๕๖๔ - ๒๕๖๙ ตามที่กระทรวงวัฒนธรรม (วธ.) เสนอ
เนื่องจากวธ.และกระทรวงวัฒนธรรม กีฬา และการท่องเที่ยวแห่งสาธารณรัฐสังคมนิยมเวียดนามได้จัดทําแผนปฏิบัติการว่าด้วยการแลกเปลี่ยนทางวัฒนธรรมร่วมกัน ระหว่างปี พ.ศ. ๒๕๕๗ - ๒๕๕๙ เป็นแผนปฏิบัติการฯฉบับแรก
มีเนื้อหาสาระครอบคลุมกิจกรรมด้านวัฒนธรรมที่ทั้งสองฝ่ายดําเนินการร่วมกันในระยะ ๓ ปีและปัจจุบันหมดอายุลงแล้ว
จึงนําไปสู่การจัดทําบันทึกความเข้าใจฯเป็นเอกสารความร่วมมือทางวัฒนธรรมฉบับที่สอง
และดําเนินการภายใต้ความตกลงทางวัฒนธรรมระหว่างรัฐบาลแห่งราชอาณาจักรไทยกับรัฐบาลแห่งสาธารณรัฐสังคมนิยมเวียดนาม
โดยร่างบันทึกความเข้าใจฯจะเสนอลงนามระหว่างช่วงการประชุมคณะกรรมาธิการร่วมว่าด้วย ความร่วมมือทวิภาคี ไทย-เวียดนาม ครั้งที่ ๔
ที่มีกําหนดจะจัดขึ้นวันที่ ๑๙ พฤศจิกายน ๒๕๖๔ ผ่านระบบทางไกล
เพื่อประโยชน์ในการสานต่อความร่วมมือทางด้านวัฒนธรรมระหว่างสองประเทศในทุกระดับ และทุกสาขาความร่วมมือให้มีความต่อเนื่องและเป็นรูปธรรมยิ่งขึ้น
รัฐมนตรีว่าการกระทรวงวัฒนธรรม กล่าวอีกว่า สาระสําคัญของร่างบันทึกความเข้าใจฯฉบับนี้
ได้ขยายกรอบเวลาการบังคับใช้ให้มีอายุ ๖ ปี
มุ่งเน้นความร่วมมือทางด้านวัฒนธรรมในทุกระดับผ่านความร่วมมือในการแลกเปลี่ยนบุคลากร การสัมมนา การประชุมเชิงปฏิบัติการ การเพิ่มพูนการแลกเปลี่ยน และความร่วมมือระหว่างกันในสาขาทางด้านวัฒนธรรมที่หลากหลาย
อาทิ ศิลปะการแสดง วิจิตรศิลป์ และศิลปกรรม มรดกทางวัฒนธรรม และภาพยนตร์
รวมทั้งการแลกเปลี่ยนการจัดกิจกรรมทางวัฒนธรรมระหว่างกัน
บนพื้นฐานของการแลกเปลี่ยนต่างตอบแทนซึ่งกันและกัน
รวมถึงการจัดกิจกรรมเฉลิมฉลอง ในโอกาสครบรอบ ๔๕ ปี การสถาปนาความสัมพันธ์ทางการทูตระหว่างกันในปี พ.ศ. ๒๕๖๔
และครบรอบ ๕๐ ปี การสถาปนาความสัมพันธ์ทางการทูตระหว่างราชอาณาจักรไทยและสาธารณรัฐสังคมนิยมเวียดนามในปี พ.ศ. ๒๕๖๙
นายอิทธิพล กล่าวด้วยว่า วธ.ได้ดําเนินกิจกรรมด้านวัฒนธรรมเพื่อเฉลิมฉลองในโอกาสครบรอบ ๔๕ ปี การสถาปนาความสัมพันธ์ทางการทูตไทย-เวียดนาม
ประกอบด้วย การหารือความร่วมมือทางวัฒนธรรมระหว่างรัฐมนตรีว่าการกระทรวงวัฒนธรรมและรัฐมนตรีกระทรวงวัฒนธรรม กีฬาและการท่องเที่ยวแห่งสาธารณรัฐสังคมนิยมเวียดนาม เมื่อวันที่ ๑๑ มิถุนายน ๒๕๖๔
นำไปสู่การจัดทําบันทึกความเข้าใจฯ โครงการสื่อสองวัฒนธรรมไทย - เวียดนาม
โดยเน้นศึกษาข้อมูลกลุ่มเป้าหมายชาวเวียดนามต่อสินค้า และบริการด้านวัฒนธรรมของไทย
และเผยแพร่ข้อมูลความรู้ในลักษณะกิจกรรมสาระและความบันเทิง (Edutainment) ที่เข้าถึงกลุ่มเป้าหมายคนรุ่นใหม่ผ่านช่องทางออนไลน์
โดยร่วมมือกับเครือข่ายพันธมิตรมหาวิทยาลัยเพื่อการวิจัย (Research University Network : RUN)
และสนับสนุนข้อมูลโดยสถานเอกอัครราชทูตสาธารณรัฐสังคมเวียดนามประจําประเทศไทย
จัดงานร่วมกับสถานเอกอัครราชทูต ณ กรุงฮานอย
และกระทรวงวัฒนธรรม กีฬา และการท่องเที่ยวแห่งสาธารณรัฐสังคมนิยมเวียดนาม
โดยมีกิจกรรม เช่น นิทรรศการภาพถ่ายทางวัฒนธรรมไทย-เวียดนาม การแสดงสร้างสรรค์ของกรมศิลปากร ชุดระบํามิตรมั่นใจไทย-เวียดนาม
และการสนับสนุนกระทรวงการต่างประเทศในการออกแบบสัญลักษณ์ทางวัฒนธรรมไทย
เพื่อติดตั้งในสวนมิตรภาพนานาชาติ จังหวัดบั๊กนิงห์ สาธารณรัฐสังคมนิยมเวียดนาม
ก่อให้เกิดการแลกเปลี่ยนเรียนรู้ ส่งเสริมความเข้าใจอันดีระหว่างประชาชนในทั้งสองประเทศ
และนําไปสู่ความสัมพันธ์อันดีระหว่างไทยและเวียดนามในด้านอื่นๆ ต่อไป
คํากล่าวของนายกรัฐมนตรี สําหรับการบันทึกคลิปวีดิทัศน์งาน พิธีเปิดงานแสดงสินค้า China International Import Expo 2021 (CIIE 2021) และกิจกรรมคู่ขนาน
สําหรับการบันทึกคลิปวีดิทัศน์งาน
ผู้แทนภาครัฐและภาคเอกชนจากประเทศต่าง ๆ
“ต้าเจีย-หว่านซ่างห่าว-สวัสดีครับ”
ก่อนอื่น ผมขอแสดงความยินดีในโอกาสครบรอบ 100 ปี การก่อตั้งพรรคคอมมิวนิสต์จีน
และขอเป็นกําลังใจให้ท่านประธานาธิบดีสี จิ้นผิงและรัฐบาลจีนประสบความสําเร็จในการสร้าง“Common Prosperity”ตามเป้าหมายที่วางไว้
ประเทศไทยสนับสนุนการจัดงาน CIIE(ซีไอไออี) มาตลอด
ผมรู้สึกยินดีเป็นอย่างยิ่งที่ได้เข้าร่วมในพิธีเปิดงานแสดงสินค้าที่มีความสําคัญระดับโลกในครั้งนี้
งาน CIIE(ซีไอไออี) นอกจากจะเป็นงานที่รวบรวมผู้ค้าจากทั่วโลกแล้ว
ยังเป็นพันธสัญญาที่แสดงถึงเจตนารมณ์อันแน่วแน่ในการเปิดเสรีและสร้างสมดุลทางการค้าระหว่างจีนกับทั่วโลก
ไม่ว่าจะต้องเผชิญกับความท้าทายใดใดก็ตาม
ดังคํามั่นสัญญาของท่านประธานาธิบดีสีจิ้นผิง เมื่อครั้งเปิดงาน CIIE ปีที่ผ่านมา
ว่า“จะทําให้ตลาดจีนเป็นตลาดโลก
เป็นตลาดที่เอื้อประโยชน์ทุกฝ่าย
การร่วมงาน CIIE จึงไม่เพียงเสริมสร้างความสัมพันธ์ทางการค้าระหว่างไทยกับจีน
แต่ยังเปิดโอกาสให้ผู้ประกอบการไทยได้พบกับผู้ค้าทั่วโลก
รวมถึงได้ศึกษาเทรนด์การค้าโลกในอนาคตอีกด้วย
ประเทศไทยโดยกระทรวงพาณิชย์ได้นําสินค้ากลุ่มอาหารและเครื่องดื่มมาแนะนําให้พี่น้องชาวจีนได้รู้จักเพิ่มมากขึ้น
อุตสาหกรรมอาหารของเรามีความโดดเด่นและหลากหลาย
ปัจจุบัน ไทยเป็นผู้ส่งออกอาหารและสินค้าเกษตรรายใหญ่ลําดับต้นของโลก
โดยรัฐบาลไทยให้ความสําคัญและส่งเสริมการใช้นวัตกรรม
เพื่อยกระดับอุตสาหกรรมอาหารให้ดียิ่งขึ้น
ทั้งในด้านคุณภาพและความปลอดภัย
เพื่อส่งมอบสิ่งที่ดีที่สุดให้กับผู้บริโภคทั่วโลก
นอกจากนี้หากท่านเคยเดินทางมาประเทศไทยคงทราบดีว่าหนึ่งในเอกลักษณ์ของอาหารไทยคือ Street food
ซึ่งได้รับความนิยมอย่างแพร่หลายทั้งจากชาวไทยและชาวต่างชาติ
ในฐานะที่จีนเป็นคู่ค้าอันดับ 1 ของไทยมายาวนาน
ผมปรารถนาที่จะเห็นไทยและจีนมีความร่วมมือที่ใกล้ชิดยิ่งขึ้นในทุกมิติ
โดยหลายปีที่ผ่านมา เราได้ทุ่มเททรัพยากร
เพื่อให้ EEC เป็นหนึ่งในสะพานเชื่อมระหว่างอาเซียนกับ BRI(บีอาร์ไอ) ของจีน
ซึ่งผมหวังว่าจะช่วยให้เศรษฐกิจของทั้งสองประเทศเติบโตอย่างสมดุล
ผมขอขอบคุณรัฐบาลจีนที่ได้เปิดด่านนําเข้าผลไม้จากไทยและอาเซียนเพิ่ม
และหวังว่า จะมีเพิ่มขึ้นอีกในอนาคต
เพราะนอกจากจะเป็นการสร้างรายได้ให้กับเกษตรกรไทยแล้ว
ผู้บริโภคชาวจีนยังได้มีโอกาสลิ้มรสผลไม้สดจากไทยอีกด้วย
ซึ่งถือเป็นหนึ่งในตัวอย่างของความสําเร็จ
ในการสร้างผลประโยชน์ร่วมกันอย่างเป็นรูปธรรม
ผมเชื่อว่าไทยและจีนยังสามารถขยายและพัฒนาความร่วมมือระหว่างกันได้อีกมาก
โดยไทยพร้อมที่จะแสวงหาลู่ทางและโอกาสใหม่ ๆ
เพื่อยกระดับความร่วมมือระหว่างกันต่อไป
ขณะนี้ ประเทศไทยอยู่ระหว่างการฟื้นฟูเศรษฐกิจและสังคม
เพื่อนําไปสู่การ “พลิกโฉมประเทศ” อย่างรอบด้าน
โดยแรงขับเคลื่อนหนึ่งที่ทําให้ไทยสามารถดําเนินการในเรื่องดังกล่าวอย่างเป็นขั้นเป็นตอนได้
คือการได้รับความช่วยเหลือจากจีน
ทั้งในเรื่องวัคซีน ยา และเวชภัณฑ์
เพื่อใช้ต่อสู้กับการแพร่ระบาดของโควิดในระยะที่ผ่านมา
ดังนั้น ผมขอใช้โอกาสนี้ขอบคุณรัฐบาลและประชาชนจีนอีกครั้งหนึ่ง
และรอที่จะได้ต้อนรับพี่น้องชาวจีนที่ประเทศไทยในเร็ววัน
สุดท้าย ผมขออวยพรให้ทุกท่านมีสุขภาพแข็งแรง
และขอให้งาน CIIE ประสบความสําเร็จยิ่งขึ้นในทุก ๆ ปี
เพื่อเป็นเวทีหลักทางการค้าระหว่างไทย - จีนและกับประชาคมโลกต่อไป
กระทรวงเกษตรฯ เปิดเวทีรับฟังความคิดเห็นความเหมาะสมของพระราชบัญญัติจัดรูปที่ดินเพื่อเกษตรกรรม พ.ศ. 2558
กระทรวงเกษตรฯ เปิดเวทีรับฟังความคิดเห็นความเหมาะสมของพระราชบัญญัติจัดรูปที่ดินเพื่อเกษตรกรรม พ.ศ. 2558 ให้มีความสอดคล้องกับสถานการณ์ปัจจุบัน
สนับสนุนการทํางาน และสร้างประโยชน์ให้กับพี่น้องเกษตรกร
ดร.เฉลิมชัย ศรีอ่อน รัฐมนตรีว่าการกระทรวงเกษตรและสหกรณ์ เปิดเผยภายหลังเปิดการประชุมรับฟังความคิดเห็นเพื่อประกอบการศึกษาวิจัยความเหมาะสมของพระราชบัญญัติจัดรูปที่ดินเพื่อเกษตรกรรม พ.ศ. 2558 ณ โรงแรมเดอะ รอยัล ริเวอร์ เขตบางพลัด กรุงเทพฯ
การประชุมรับฟังความคิดเห็นในวันนี้ กระทรวงเกษตรฯ โดยกรมชลประทาน ได้ริเริ่มให้มีการศึกษาผลกระทบของการบังคับใช้กฎหมายและความเหมาะสมของพระราชบัญญัติจัดรูปที่ดินเพื่อเกษตรกรรม พ.ศ. 2558
เพื่อนําผลการศึกษามาใช้ในการปรับปรุงกฎหมายให้สามารถเพิ่มประสิทธิภาพการทํางานของเจ้าหน้าที่และตอบสนองต่อความต้องการของพี่น้องเกษตรกรให้มีความเหมาะสมกับสภาพพื้นที่
สภาพเศรษฐกิจและสังคมของแต่ละภูมิภาค
รวมทั้งหากมีการค้นพบแนวทางใหม่ ๆ ที่จะเพิ่มประสิทธิภาพและตอบสนองต่อการพัฒนาระบบและกระบวนการจัดระบบน้ําเพื่อเกษตรกรรมและการจัดรูปที่ดินเพื่อเกษตรกรรมให้เกิดผลสัมฤทธิ์สูงสุด
ถือเป็นเรื่องที่ดีและสอดคล้องกับนโยบายของกระทรวงเกษตรและสหกรณ์ที่มุ่งหวังให้ประเทศไทยเป็นแหล่งที่มีความมั่นคงด้านอาหารของโลก
อีกทั้งยังเป็นการพัฒนาคุณภาพชีวิตและรายได้ให้กับพี่น้องเกษตรกรด้วย
ทั้งนี้ ประเทศไทยเป็นประเทศเกษตรกรรม
มีพื้นที่ทั้งประเทศมีประมาณ 321 ล้านไร่
เป็นพื้นที่เกษตรกรรมถึง 149.25 ล้านไร่
มีเกษตรกรทั้งสิ้น 8,094,954 ครัวเรือน
นโยบายของรัฐบาลรวมทั้งนโยบายของกระทรวงเกษตรและสหกรณ์ จึงให้ความสําคัญกับการบริหารจัดการแหล่งน้ําอย่างเป็นระบบ
ให้สามารถแก้ไขปัญหาน้ําแล้ง น้ําท่วม การขาดแคลนน้ําภาคการผลิต น้ําอุปโภคบริโภค และเพิ่มประสิทธิภาพแหล่งน้ํา
ซึ่งการพัฒนาและขยายพื้นที่ชลประทานให้ครอบคลุมพื้นที่เกษตรกรรม
การจัดระบบการบริหารจัดการแหล่งน้ํา
การใช้น้ํา และการบริหารจัดการน้ําในระดับไร่นาและชุมชนที่เชื่อมโยงกับระบบชลประทาน
รวมทั้งการจัดรูปที่ดินและพัฒนาพื้นที่ดินให้เป็นไปอย่างเหมาะสมและมีประสิทธิภาพควบคู่ไปกับการจัดระบบน้ําเพื่อเกษตรกรรม
เพื่อพัฒนาคุณภาพชีวิตของเกษตรกรให้มีความมั่นคง และเติบโตอย่างมีเสถียรภาพ
สามารถเพิ่มผลผลิตและลดต้นทุนการผลิต
และเพิ่มขีดความสามารถและเพิ่มศักยภาพในการแข่งขันด้านผลผลิตทางการเกษตรกับนานาประเทศได้
จึงเป็นเรื่องที่มีความสําคัญและจําเป็นอย่างยิ่งที่จะนําไปสู่เป้าหมาย "ภาคเกษตรมั่นคง เกษตรกรมั่งคั่ง ทรัพยากรยั้งยืน
การศึกษาผลกระทบของการบังคับใช้กฎหมายฯ นั้นควรมีการรับฟังและปรับปรุงแก้ไขทุก ๆ 5 ปี
เพื่อให้สอดคล้องกับสถานการณ์ปัจจุบัน
อย่างไรก็ตาม การทําเกษตรกรรม น้ําย่อมเป็นสิ่งสําคัญที่จําเป็นต้องใช้ในการทําการเกษตร
ซึ่งการมีกรอบ มีกฎหมาย เพื่อกํากับและควบคุมดูแลการบริหารจัดการน้ํา จะเป็นประโยชน์ต่อส่วนรวมในการใช้ทรัพยากรน้ําร่วมกัน
การปรับปรุงกฎข้อบังคับต่าง ๆ จึงสมควรที่จะต้องสอดคล้องกับความเป็นจริง
รวมถึงควรให้เกษตรกรได้มีส่วนร่วมในการแสดงความคิดเห็นด้วย
และในส่วนของ พ.ร.บ. ฉบับนี้ หากมีการปรับปรุงแก้ไขและรับฟังความคิดเห็นแล้ว
สนับสนุนการทํางานของเจ้าหน้าที่
และสร้างประโยชน์ให้กับพี่น้องเกษตรกรไปพร้อม ๆ กัน" ดร.เฉลิมชัย กล่าว
นายกรัฐมนตรี ขอภาครัฐและภาคเอกชนร่วมมือเดินหน้าเปิดรับนักท่องเที่ยว 1 พ.ย. นี้
แนะเชิญชวนศิลปินไทย ร่วมจัดกิจกรรมคอนเสิร์ตช่วงเทศกาลปีใหม่ กระตุ้นการท่องเที่ยวและเศรษฐกิจในประเทศ
นายธนกร วังบุญคงชนะ โฆษกประจําสํานักนายกรัฐมนตรี เปิดเผยว่า วันนี้ (19 ตุลาคม 2564) เวลา 08.45 น. ก่อนการประชุมคณะรัฐมนตรี ณ ห้องสีม่วง ตึกไทยคู่ฟ้า ทําเนียบรัฐบาล
พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ให้นายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา นํานายยุทธศักดิ์ สุภสร ผู้ว่าการการท่องเที่ยวแห่งประเทศไทย นางสาวฐาปนีย์เกียรติไพบูลย์ รองผู้ว่าการการท่องเที่ยวแห่งประเทศไทย ด้านตลาดในประเทศ นายชํานาญ ศรีสวัสดิ์ ประธานสภาอุตสาหกรรมท่องเที่ยวแห่งประเทศไทย นายสุทธิพงศ์ เผื่อนพิภพ รองประธานสภาอุตสาหกรรมท่องเที่ยวแห่งประเทศไทย และนางฐนิวรรณ กุลมงคล นายกสมาคมภัตตาคารไทย เข้าพบเพื่อรับนโยบาย “การเปิดรับนักท่องเที่ยวเข้าประเทศโดยไม่ต้องกักตัว” โดยมี นายดิสทัต โหตระกิตย์ เลขาธิการนายกรัฐมนตรี เข้าร่วมด้วย
นายกรัฐมนตรีขอบคุณทุกฝ่ายที่เกี่ยวข้องที่จะร่วมมือกันดําเนินการอย่างเต็มที่ในการที่จะเตรียมความพร้อมเปิดประเทศตามเป้าหมายที่กําหนด ในวันที่ 1 พฤศจิกายน นี้
โดยต้องมีการกําหนดเงื่อนไขอย่างรอบคอบชัดเจนในการเปิดรับนักท่องเที่ยวจากกลุ่มประเทศต่าง ๆ เป็นไปตามเงื่อนไข ข้อตกลงระหว่างประเทศต้นทางและประเทศไทย
ควบคู่กับการดําเนินมาตรการด้านสาธารณสุขป้องกันการแพร่ระบาดของโรคโควิด-19 สําหรับผู้เดินทางมาท่องเที่ยวและประชาชนในพื้นที่เกิดความมั่นใจในการดูแลด้านความปลอดภัยสาธารณสุข
ทั้งนี้ ยังขอให้พูดคุยกับสถานประกอบการต่าง ๆ ให้เกิดความเข้าใจตรงกันถึงความจําเป็นต่อการดําเนินมาตรการต่าง ๆ ของรัฐ
เพื่อทุกภาคส่วนร่วมมือไปด้วยกันและปฏิบัติตามมาตรการ ให้สามารถดําเนินการตามแนวทางที่กําหนดไว้ในการขับเคลื่อนเศรษฐกิจประเทศไทยควบคู่กับการดูแลด้านสาธารณสุขและสุขภาพของประชาชนและผู้ที่จะเดินทางเข้ามาในประเทศด้วย
โอกาสนี้ นายกรัฐมนตรี มอบหมายให้กระทรวงการท่องเที่ยวและกีฬาหารือกับหน่วยงานที่เกี่ยวข้องพิจารณาถึงการจัดกิจกรรมในช่วงเทศกาลปีใหม่ ในรูปแบบร่วมกันระหว่างภาครัฐและภาคเอกชน
รวมถึงการพิจารณาถึงความเป็นไปได้ในการจัดคอนเสิร์ตโดยศิลปินไทย ศิลปินพื้นบ้านในพื้นที่ต่าง ๆ และกรุงเทพมหานคร เพื่อช่วยเหลือกลุ่มศิลปินที่ได้รับผลกระทบจากการแพร่ระบาดของโควิด-19 และการกระตุ้นการท่องเที่ยวภายในประเทศในช่วงสิ้นปี
โดยย้ําให้ใช้จ่ายงบประมาณต้องเป็นไปอย่างมีประสิทธิภาพและเกิดประโยชน์สูงสุด
ขณะเดียวกัน นายกรัฐมนตรี ยังได้กล่าวถึงการจัดประชุมคณะรัฐมนตรีอย่างเป็นทางการนอกสถานที่ (ครม.สัญจร) ในช่วงเดือนพฤศจิกายน ในจังหวัดนําร่องพื้นที่ท่องเที่ยว
จากนั้น นายกรัฐมนตรี ยังให้ ม.ร.ว. หญิงวไลวัฒนา สวัสดิ์-ชูโต กรรมการมูลนิธิชีวิตพัฒนา ในพระอุปถัมภ์ สมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ เข้าพบเพื่อประชาสัมพันธ์การจําหน่ายผลิตภัณฑ์ดอกลําดวน ณ โถงกลาง ตึกสันติไมตรี ทําเนียบรัฐบาล
โดยนายกรัฐมนตรีกล่าวชื่นชมการดําเนินโครงการสาธารณประโยชน์ เพื่อพัฒนาคุณภาพชีวิตของผู้สูงอายุ
พร้อมแนะให้มีการพัฒนาออกแบบผลิตภัณฑ์ให้มีความน่าสนใจมากขึ้น
โอกาสนี้ นายกรัฐมนตรีสนับสนุนซื้อผลิตภัณฑ์ “ดอกลําดวน เวลาเป็นของมีค่า” เพื่อให้มูลนิธินํารายได้ดังกล่าวไปเป็นค่าใช้จ่ายในการดําเนินโครงการต่าง ๆ
และเพื่อรําลึกถึงพระมหากรุณาธิคุณของสมเด็จพระศรีนครินทรา บรมราชชนนี และสมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์
พร้อมเชิญชวนให้คณะรัฐมนตรีร่วมให้การสนับสนุนมูลนิธิอีกด้วย
กลุ่มประชาสัมพันธ์และเผยแพร่ สํานักโฆษก
วันจันทร์ที่ 7 กุมภาพันธ์ 2565
จุรินทร์ เปิดใหญ่ "ตลาดต้องชม ตลาดกลางพลอยนานาชาติ จันทบุรี" บุกตลาดโลก นํารายได้เข้าประเทศ
พร้อมเผยเป้าปี 65 ทําอัญมณีให้ได้ 233,711 ล้านบาท
ส่วนผลไม้ให้ได้ 191,000 ล้านบาท
วันที่ 4 กุมภาพันธ์ 2565 นายจุรินทร์ ลักษณวิศิษฏ์ รองนายกรัฐมนตรีและรัฐมนตรีว่าการกระทรวงพาณิชย์ เป็นประธานเปิดตลาดกลางพลอยนานาชาติจันทบุรี
ในงานเทศกาลนานาชาติพลอยและเครื่องประดับจันทบุรี 2021 - 2022
พร้อมด้วย นายสุธี ทองแย้ม ผู้ว่าราชการจังหวัดจันทบุรี
นางมัลลิกา บุญมีตระกูล มหาสุข ที่ปรึกษารัฐมนตรีว่าการกระทรวงพาณิชย์
นายบุณย์ธีร์ พานิชประไพ เลขานุการรัฐมนตรีว่าการกระทรวงพาณิชย์
นายอุดม ศรีสมทรง รองอธิบดีกรมการค้าภายใน
นายสุเมธ ประสงค์พงษ์ชัย ผู้อํานวยการสถาบันวิจัยและพัฒนาอัญมณีและเครื่องประดับแห่งชาติ (องค์การมหาชน)
นายชายพงษ์ นิยมกิจ ประธานหอการค้าจังหวัดจันทบุรี
นายยุคล ชนะวัฒน์ปัญญา อดีต ส.ส. พรรคประชาธิปัตย์จังหวัดจันทบุรี เขต 3
นายอิทธิพล จังศิริมงคล ผู้สมัคร ส.ส.จังหวัดจันทบุรี เขต1
และนายชรัตน์ เนรัญชร ผู้สมัคร ส.ส.จังหวัดจันทบุรี เขต 2
ที่ตลาดกลางพลอย ถนนศรีจันทร์ ตําบลวัดใหม่ อําเภอเมือง จังหวัดจันทบุรี
นายจุรินทร์ กล่าวว่า รู้สึกอบอุ่นมากที่ได้พบพวกเราที่นี่
ทุกครั้งที่มาได้รับการตอบต้อนรับอย่างดียิ่งไม่เปลี่ยนแปลง
แม้สถานการณ์ปัจจุบันหลายท่านพยายามที่จะดูแลตนเอง
ที่ผ่านมาพยายามกําหนดมาตรการดูแลพี่น้องประชาชนคนไทยทั่วทั้งประเทศ
ประเด็นสําคัญจะสร้างสมดุลอย่างไรระหว่างโควิดกับเศรษฐกิจ
ต้องถือว่ารัฐบาลสามารถพาประเทศฝันฝ่ามาได้ในระดับหนึ่ง
ขณะนี้ถือว่าเราเดินมาในทิศทางที่ถูกต้อง
โควิดอยู่ในระดับที่ควบคุมได้แม้ยังไม่หมดไป
และเศรษฐกิจเริ่มเดินไปได้อย่างน้อยในความรับผิดชอบของตน
แม้เจอพิษโควิดหนักหน่วงแต่ปีที่แล้ว 2564 ทั้งปี
ทําเงินเข้าประเทศ 8.5 ล้านล้านบาท
และปี 65 ยังมั่นใจว่าการส่งออกก็ยังทําตัวขับเคลื่อนเศรษฐกิจสําคัญ
ขณะเดียวกันการค้าชายแดนก็มีความสําคัญ
แต่ใกล้ชายแดนการค้าชายแดนข้ามไปกัมพูชาก็ช่วยกระจายมาถึงจันทบุรีได้เช่นเดียวกัน
ส่วนการค้าใช้แดนปีที่ผ่านมาทําเงินเข้าประเทศได้ถึง 1,010,000 ล้านบาท
และจันทบุรีก็เป็นพระเอกในการทําเงินเข้าประเทศจากศักยภาพของพี่น้องชาวจันทบุรี
นายจุรินทร์ กล่าวว่า ด้วยว่าปีที่แล้ว 2564 ทั้งปีผลไม้ทั้งหมดสามารถทําเงินเข้าประเทศได้ถึง 150,000 ล้านบาท
ขอขอบคุณเกษตรกร พี่น้องชาวจันทบุรี
แต่จันทบุรีไม่ได้มีเพียงผลไม้ยังมีอาชีพสําคัญ คือ พลอย ที่เป็นที่รู้จักไปทั่วโลก
ที่ผ่านมาท因为ซบเซาเพราะพิษเศรษฐกิจและโควิด
แต่ด้วยนโยบายที่ถูกทิศทางของรัฐบาลและกระทรวงพาณิชย์
ผมมาวันนี้เพราะให้สัญญากับพี่น้องไว้ตอนมาเยี่ยมเมื่อปีที่แล้วว่าชุมชนตลาดพลอย
ซึ่งประกอบด้วยคนไทยเชื้อสายจีน เวียดนามและคนไทยดั้งเดิม 3 กลุ่ม
ร่วมกันพัฒนาศักยภาพจนที่นี่กลายเป็นจุดศูนย์รวมพลอยของโลกแห่งหนึ่ง
สิ่งที่จะทําได้ภายในสถานการณ์ปัจจุบันคือทําอย่างไรที่จะจัดอีเวนท์และพัฒนาตลาดตรงนี้ให้เป็นระบบที่มีความชัดเจน
โดย 1.ให้มีภูมิทัศน์ที่งดงามเป็นระบบระเบียบ ดูเป็นอินเตอร์มากขึ้น
2.เปิดเวทีให้ผู้ประกอบการรายย่อยเข้ามาค้าขายเพิ่มเติมขึ้น
3.นําระบบการบริหารจัดการแบบใหม่ที่มีระบบอิเล็กทรอนิกส์ดิจิทัลมาช่วย
และ4.สําคัญที่สุดการมาค้าขายพลอยที่นี่มั่นใจได้
เพราะมีสถาบันอัญมณีสังกัดกระทรวงพาณิชย์มีเอกสารรับรองเชื่อมั่นได้
และต่อไปกรมการค้าภายในจะร่วมกับสถาบันอัญมณี พัฒนาเป็นตลาดต้องชม
เพราะเรามีตลาดต้องชมเดิมอยู่แล้วขนานกับริมแม่น้ํา
การเปิดตลาดใหม่เป็นตลาดต้องชมเต็มรูปแบบ
ขอบคุณชุมชนที่นี่มีความสามัคคีและให้ความร่วมมือเป็นอย่างดี
รายงานข่าวกระทรวงพาณิชย์ ระบุด้วยว่า ปี 64 การส่งออกผลไม้สด มูลค่า 158,875 ล้านบาทเป็นบวก +52.39%
ส่วนผลไม้แช่เย็นแช่แข็ง 11,597 ล้านบาท
ผลไม้แปรรูป/กระป๋อง 58,638 ล้านบาท
การทํางานส่งออกผลไม้รวม = 250,162 ล้านบาท
ส่วนการส่งออกอัญมณีและเครื่องประดับ ปี 2564
มูลค่า 194,706.08 ล้านบาท (+29.64%)
สินค้าส่งออกสําคัญ คือ เครื่องประดับแท้ อัญมณี โลหะมีค่า
ส่วนเป้าปี 2565 คาดการณ์มูลค่าการส่งออกสินค้าอัญมณีและเครื่องประดับภาพรวม
สธ.เตือนอย่าหลงเชื่อข่าวปลอม ย้ําบุคลากรทางการแพทย์/ด่านหน้า ได้รับวัคซีนไฟเซอร์ บูสเตอร์ไม่น้อยกว่า 5 แสนโดส
กระทรวงสาธารณสุข ย้ําบุคลากรทางการแพทย์และบุคลากรด่านหน้า ได้รับวัคซีนบูสเตอร์โดสทุกคนตามรายชื่อที่ได้แจ้งไว้
จัดสรรไฟเซอร์ให้ไม่น้อยกว่า 5 แสนโดส ฉีดต้นสิงหาคม 2564
ส่วนที่จะเข้ามาอีก 20 ล้านโดสฉีดในไตรมาส 4
โดยคณะทํางานด้านบริหารจัดการการให้บริการวัคซีนโควิด 19 กรณีวัคซีนไฟเซอร์ (Pfizer) เป็นผู้พิจารณา
เตือนอย่าหลงเชื่อข่าวปลอม ให้ฟังข้อมูลที่ถูกต้องจากกระทรวงสาธารณสุข
วันนี้ (25 กรกฎาคม 2564) ที่ศูนย์แถลงข่าวโรคติดเชื้อไวรัสโคโรนา 2019 กระทรวงสาธารณสุขจ.นนทบุรี
นพ.รุ่งเรือง กิจผาติ ที่ปรึกษาระดับกระทรวง และโฆษกกระทรวงสาธารณสุข แถลงข่าวประเด็น การบริหารจัดการวัคซีนไฟเซอร์
กระทรวงสาธารณสุข โดยคณะอนุกรรมการอํานวยการบริหารจัดการการให้วัคซีนป้องกันโรคติดเชื้อไวรัสโคโรนา 2019 (โควิด 19) ได้ตั้งคณะทํางานด้านบริหารจัดการการให้บริการวัคซีนโควิด 19กรณีวัคซีนไฟเซอร์ (Pfizer) ซึ่งมีผู้แทนและผู้ทรงคุณวุฒิจากทุกภาคส่วน ร่วมกันพิจารณาจัดสรร และกระจายวัคซีนไฟเซอร์ ให้กับกลุ่มเป้าหมายตามมติที่ประชุมศูนย์บริหารสถานการณ์แพร่ระบาดของโรคโควิด 19 (ศบค.)
โดยวัคซีนไฟเซอร์ล็อตแรก จํานวน 1.54 ล้านโดสจะเข้ามาภายในเดือนกรกฎาคมนี้
เริ่มฉีดต้นเดือนสิงหาคม 2564 ในกลุ่มบุคลากรการแพทย์และสาธารณสุข/บุคลากรด่านหน้า ไม่น้อยกว่า 5 แสนโดส
ที่เหลือจัดสรรไปยังกลุ่มเสี่ยง พื้นที่เสี่ยงอื่น ๆ และเพื่อควบคุมการระบาดในพื้นที่
นายแพทย์รุ่งเรืองกล่าวต่อว่า กรณีข่าวการจัดสรรวัคซีนไฟเซอร์ให้กับเจ้าหน้าที่สาธารณสุข/ด่านหน้าเหลือ 2 แสนโดสนั้น
การจัดสรรวัคซีน กระทรวงสาธารณสุขให้ความสําคัญของบุคลากรด้านการแพทย์และด่านหน้า เพื่อธํารงรักษาระบบสาธารณสุขของประเทศรับมือกับสถานการณ์การระบาดของโควิด 19
บุคลากรด่านหน้าทุกคนต้องได้รับวัคซีนเข็มที่ 3 เพื่อกระตุ้นภูมิคุ้มกัน
ซึ่งขณะนี้บุคลากรบางส่วนที่ฉีดวัคซีนซิโนแวค 2 เข็ม และฉีดเข็ม 3 เป็นแอสตร้าเซนเนก้า
ผลการศึกษาพบว่ามีระดับภูมิคุ้มกันสูงมาก
มากกว่าฉีดเข็ม 1 ซิโนแวค เข็ม 2 แอสตร้าเซนเนก้า, แอสตร้าเซนเนก้า 2 เข็ม, ไฟเซอร์ 2 เข็ม, ซิโนแวค 2 เข็ม และสูงกว่าภูมิคุ้มกันหลังการติดเชื้อ
รวมทั้งไม่มีการบังคับให้ฉีดเข็มกระตุ้นเป็นแอสตร้าเซนเนก้า
ขณะนี้ได้ให้ทุกโรงพยาบาลสํารวจข้อมูลบุคลากรด่านหน้าและจะฉีดให้ตามที่ได้แจ้งไว้
สําหรับวัคซีนไฟเซอร์อีกจํานวน 20 ล้านโดสจะเข้ามาในประเทศไทยและเริ่มฉีดได้ในช่วงเดือนตุลาคมถึงธันวาคม 2564
การจัดสรรจะอยู่ภายใต้การพิจารณาของคณะทํางานฯ วัคซีนไฟเซอร์ และจะแจ้งให้ทราบต่อไป
“ขณะนี้มีการแอบอ้าง หลอกลวงเรื่องการฉีดวัคซีนไฟเซอร์และเรียกเก็บเงิน
ขอย้ําว่าวัคซีนไฟเซอร์ทั้ง 21.54 ล้านโดส เป็นการฉีดฟรี
กระทรวงสาธารณสุขจะดําเนินคดีกับผู้แอบอ้างถึงที่สุด
ขอให้อย่าหลงเชื่อ และติดตามข้อมูลที่ถูกต้องจากกระทรวงสาธารณสุข” นายแพทย์รุ่งเรืองกล่าว
นายแพทย์รุ่งเรืองกล่าวอีกว่า สิ่งสําคัญที่จะช่วยให้เราผ่านพ้นสถานการณ์โควิด 19 ไปได้ คือความร่วมมือของประชาชนทุกคนและทุกภาคส่วน
ขอเรียนว่า บุคลากรทางการแพทย์และสาธารณสุขทุกคนทํางานอย่างหนักมากเพื่อดูแลประชาชนอย่างดีที่สุด
การบริหารจัดการเตียงรับผู้ป่วยอาการวิกฤตรุนแรง
รวมทั้งปรับมาตรการดูแลผู้ป่วยที่บ้านและชุมชน
พม. จับมือภาคีเครือข่าย ลงนามความร่วมมือ เรื่อง การกํากับดูแลการนําเสนอเนื้อหารายการบนหลักสิทธิพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศ
พม. จับมือภาคีเครือข่าย ลงนามความร่วมมือ เรื่อง การกํากับดูแลการนําเสนอเนื้อหารายการบนหลักสิทธิพื้นฐานของเด็กและเยาวชนสตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศในกิจการกระจายเสียงและกิจการโทรทัศน์
วันที่ 31 ส.ค. 64เวลา 15.00 น.นางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.)เป็นประธานในพิธีลงนามบันทึกข้อตกลงความร่วมมือ เรื่อง การกํากับดูแลการนําเสนอเนื้อหารายการบนหลักสิทธิพื้นฐานของเด็กและเยาวชนสตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศในกิจการกระจายเสียงและกิจการโทรทัศน์ ระหว่าง 5 หน่วยงาน ได้แก่ 1) กระทรวง พม. 2) กระทรวงวัฒนธรรม (วธ.) 3) สํานักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) 4) ศูนย์คุณธรรม (องค์กรมหาชน) และ 5) สยามสมาคมในพระบรมราชูปถัมภ์
พร้อมทั้งลงนามบันทึกข้อตกลงความร่วมมือดังกล่าว ผ่านสื่ออิเล็กทรอนิกส์ โดยแอปพลิเคชัน Zoom Meeting
นางพัชรีกล่าวว่า ปัจจุบันข้อมูลข่าวสารจํานวนมากที่ประชาชนรับส่งอย่างรวดเร็วผ่านสื่อต่างๆ มีทั้งประโยชน์และโทษ
ซึ่งส่งผลกระทบทั้งทางตรงและทางอ้อมต่อการดํารงชีวิต และอาจนําไปสู่พฤติกรรมการเลียนแบบได้
เนื่องจากอิทธิพลของสื่อต่างๆ ที่มีต่อค่านิยม ความเชื่อถือ และการนําไปปฏิบัติของคนในสังคมส่วนมาก
สําหรับการนําเสนอเนื้อหาที่ไม่เหมาะสมผ่านทางสื่อต่างๆ ในประเด็นที่เกี่ยวกับการคุกคามทางเพศ การล่วงละเมิดทางเพศ การกระทําความรุนแรง ในเด็ก เยาวชน สตรี คนพิการ และผู้มีความหลากหลายทางเพศ
อาจส่งผลให้ประชาชนมีการตอบสนองต่อเรื่องดังกล่าวลดลง และเกิดความเคยชิน
ซึ่งจะมีผลทําให้เกิดการเพิกเฉยต่อการพบเห็นหรือการกระทําดังกล่าว
นอกจากนี้ ยังทําให้ความเห็นอกเห็นใจต่อผู้ถูกกระทําน้อยลง
นางพัชรีกล่าวต่อไปว่า นายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) ได้มีแนวคิดให้กระทรวง พม.
ในฐานะหน่วยงานภาครัฐที่มีภารกิจสําคัญในการขับเคลื่อนงานด้านเด็ก เยาวชน สตรี คนพิการ และผู้มีความหลากหลายทางเพศ
เป็นองค์กรหลักในการจัดทําบันทึกข้อตกลงความร่วมมือเพื่อเฝ้าระวังสื่อที่ไม่เหมาะสมและส่งเสริมให้ภาคประชาชนได้เข้าร่วมเป็นภาคีเครือข่ายในการเฝ้าระวังสื่อที่ลิดรอนสิทธิ เสรีภาพ และสิทธิพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศ ในกิจการกระจายเสียงและกิจการโทรทัศน์
ซึ่งวันนี้ ได้มีพิธีลงนามบันทึกข้อตกลงความร่วมมือ เรื่อง การกํากับดูแลการนําเสนอเนื้อหารายการบนหลักสิทธิพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศในกิจการกระจายเสียงและกิจการโทรทัศน์ ระหว่าง 5 หน่วยงาน
โดยมีผู้ร่วมลงนาม ดังนี้ 1) นางพัชรี อาระยะกุล ปลัดกระทรวง พม. 2) นางยุพา ทวีวัฒนะกิจบวร ปลัดกระทรวง วธ. 3) นายไตรรัตน์ วิริยะศิริกุล รองเลขาธิการ กสทช. รักษาการแทนเลขาธิการ กสทช.
4) รองศาสตราจารย์ สุริยเดว ทรีปาตี ผู้อํานวยการศูนย์คุณธรรม (องค์กรมหาชน) และ 5) นางพิไลพรรณ สมบัติศิริ นายกสยามสมาคมในพระบรมราชูปถัมภ์
อีกทั้งมีผู้แทนหน่วยงานที่เกี่ยวข้องร่วมเป็นสักขีพยาน ได้แก่ กระทรวง พม. โดยกรมกิจการสตรีและสถาบันครอบครัว กรมกิจการเด็กและเยาวชน กรมส่งเสริมและพัฒนาคุณภาพชีวิตคนพิการ กรมกิจการผู้สูงอายุ และกรมพัฒนาสังคมและสวัสดิการ
กระทรวง วธ. โดยกรมส่งเสริมวัฒนธรรม และสื่อมวลชน
นางพัชรีกล่าวเพิ่มเติมว่า การลงนามบันทึกข้อตกลงความร่วมมือระหว่าง 5 หน่วยงานครั้งนี้ เพื่อมุ่งส่งเสริมและสนับสนุนการให้ความรู้ สร้างความเข้าใจเกี่ยวกับสิทธิขั้นพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศ แก่ผู้ผลิต ผู้ประกอบกิจการ สื่อมวลชนและผู้ที่เกี่ยวข้อง
และสร้างเครือข่ายเฝ้าระวังการนําเสนอเนื้อหาของสื่อที่ไม่เหมาะสมตามแนวทางการจัดระดับความเหมาะสมของรายการโทรทัศน์ตามประกาศ กสทช.
อีกทั้งเพื่อมุ่งส่งเสริมและสนับสนุนให้ภาคประชาชนได้เข้าร่วมเป็นภาคีเครือข่ายในการดําเนินการตามบันทึกข้อตกลง
ทั้งนี้ บันทึกข้อตกลงความร่วมมือดังกล่าว ยังถือเป็นส่วนสําคัญของความร่วมมือกันระหว่าง 5 หน่วยงาน ในการกํากับดูแลการนําเสนอเนื้อหารายการ บนหลักสิทธิขั้นพื้นฐานของเด็กและเยาวชน สตรี คนพิการ ผู้สูงอายุ ผู้ด้อยโอกาส และผู้มีความหลากหลายทางเพศ ในกิจการกระจายเสียงและกิจการโทรทัศน์
เพื่อให้เกิดประโยชน์สูงสุดแก่ประชาชนและสังคม
โดยคํานึงถึงเนื้อหาที่มีความสร้างสรรค์ และไม่ทําลายความเสมอภาคระหว่างเพศ
ซึ่งจําเป็นอย่างยิ่งที่เราทุกคนต้องแสดงจุดยืนที่เข้มแข็งร่วมกัน
นายจ้าง เฮ! ครม.เห็นชอบให้แรงงานต่างด้าวตาม MoU ที่วาระจ้างงานครบ 4 ปี อยู่และทํางานได้อีก 2 ปี
ครม. เห็นชอบตามที่กระทรวงแรงงานเสนอ อนุญาตให้แรงงานต่างด้าวตาม MoU ที่วาระจ้างงานครบ 4 ปี ในปี 65 ขอต่อใบอนุญาตทํางานก่อนใบเดิมสิ้นอายุ
หากพ้นกําหนดให้เร่งขอใบอนุญาตใหม่ใน 6 เดือน เพื่ออยู่และทํางานได้อีก 2 ปี นับจากวันที่ใบอนุญาตเดิมสิ้นสุด
นายสุชาติ ชมกลิ่น รัฐมนตรีว่าการกระทรวงแรงงาน เปิดเผยว่า วันนี้ (วันที่ 15 มีนาคม 2565) คณะรัฐมนตรีมีมติเห็นชอบการบริหารจัดการการทํางานของคนต่างด้าว 3 สัญชาติ (กัมพูชา ลาว และเมียนมา) ซึ่งเข้ามาทํางานตามบันทึกความเข้าใจว่าด้วยความร่วมมือด้านแรงงาน (MOU) ภายใต้บันทึกข้อตกลงว่าด้วยการจ้างแรงงาน (Agreement)
ซึ่งวาระการจ้างงาน ครบ 4 ปี ในปี พ.ศ. 2565 ให้สามารถอยู่ในราชอาณาจักรและทํางานได้อีกไม่เกิน 2 ปี นับแต่วันที่การอนุญาตเดิมสิ้นสุด ตามที่กระทรวงแรงงานเสนอ
โดยให้คนต่างด้าวที่ประสงค์ทํางานต่อไปกลุ่มดังกล่าว มาดําเนินการยื่นคําขอต่ออายุใบอนุญาตทํางานหรือยื่นคําขออนุญาตทํางาน ภายในระยะเวลาที่กําหนด
“จากสถานการณ์การแพร่ระบาดของโรคโควิด - 19 ทั่วโลกที่ยังคงความรุนแรงอย่างต่อเนื่อง รัฐบาลจึงจําเป็นต้องกําหนดมาตรการป้องกัน ควบคุม และยับยั้งการแพร่ระบาดของโรคโควิด - 19
ซึ่งเกี่ยวข้องถึงการเดินทางเข้าออกประเทศของคนต่างด้าวที่เข้ามาทํางานตาม MOU ที่วาระการจ้างงานครบ 4 ปี ในปี พ.ศ. 2565
แรงงานต่างด้าวถึง 106,580 คน ประกอบด้วยแรงงานสัญชาติกัมพูชา 26,840 คน ลาว 25,504 คน และเมียนมา 54,236 คน
พบอุปสรรค ข้อขัดข้อง รวมทั้งไม่สามารถเดินทางกลับประเทศโดยสะดวก
พร้อมกับที่การอนุญาตให้อยู่ในราชอาณาจักรใกล้จะสิ้นสุดลง
โดยที่นายจ้าง/ผู้ประกอบการ ยังมีความต้องการกําลังแรงงานในการฟื้นฟูกิจการ และเศรษฐกิจภายในประเทศ
รับสถานการณ์การระบาดของโรคโควิด – 19 ที่กําลังคลี่คลาย
พล.อ.ประยุทธ์ จันทร์โอชา นายกรัฐมนตรี และพล.อ.ประวิตร วงษ์สุวรรณ รองนายกรัฐมนตรี ซึ่งกํากับดูแลกระทรวงแรงงาน
จึงมอบหมายกระทรวงแรงงานกําหนดมาตรการยกเว้นและปรับแก้ไขกฎระเบียบที่เกี่ยวข้องเพื่อให้ภาคธุรกิจและเศรษฐกิจของประเทศขับเคลื่อนได้ต่อไป” รัฐมนตรีว่าการกระทรวงแรงงาน กล่าว
ด้านนายไพโรจน์ โชติกเสถียร อธิบดีกรมการจัดหางาน กล่าวว่า
สําหรับแรงงาน MOU ซึ่งวาระการจ้างงาน ครบ 4 ปี ที่จะได้รับอนุญาตให้อยู่ในราชอาณาจักรและทํางานได้อีกไม่เกิน 2 ปี นับแต่วันที่การอนุญาตทํางานเดิมสิ้นสุด
คือกลุ่มแรงงานต่างด้าว 3 สัญชาติ กัมพูชา ลาว และเมียนมา ที่เข้ามาทํางานตาม MoU
ซึ่งวาระการจ้างงานจะครบ 4 ปี ตั้งแต่วันที่ 1 ม.ค. – 31 ธ.ค. 65
โดยแรงงานต่างด้าวต้องดําเนินการตามขั้นตอนให้แล้วเสร็จภายในระยะเวลาไม่เกิน 6 เดือน นับจากวันที่การอนุญาตทํางานของคนต่างด้าวรายนั้น ๆ สิ้นสุด ณ สถานที่ตั้งของแต่ละหน่วยงาน
โดยมีแนวทางการดําเนินการ ดังนี้
1. คนต่างด้าวตรวจสุขภาพ ณ สถานพยาบาลที่ได้รับใบอนุญาตให้ประกอบกิจการสถานพยาบาล
โดยคนต่างด้าวที่จะขอรับใบอนุญาตทํางานต้องมีคุณสมบัติและไม่มีลักษณะต้องห้ามตามที่กําหนดในกฎกระทรวงกําหนดคุณสมบัติและลักษณะต้องห้ามของคนต่างด้าวที่จะขอรับใบอนุญาต ทํางาน พ.ศ. 2563
2. คนต่างด้าวยื่นคําขอต่ออายุใบอนุญาตทํางานก่อนที่ใบอนุญาตทํางานสิ้นอายุ
และกรณีคนต่างด้าวซึ่งได้รับอนุญาตให้อยู่ในราชอาณาจักรเป็นกรณีพิเศษ ที่ยังมิได้ยื่นคําขอต่ออายุใบอนุญาตทํางานก่อนที่ใบอนุญาตทํางานเดิมสิ้นอายุ
หากประสงค์จะทํางานต่อให้ยื่นคําขออนุญาตทํางานภายในระยะเวลา 6 เดือน นับแต่วันที่ใบอนุญาตทํางานสิ้นอายุ
โดยคนต่างด้าวจะสามารถทํางานได้ เมื่อได้รับใบอนุญาตทํางานแล้วเท่านั้น
*นายทะเบียนจะอนุญาตทํางานได้ไม่เกิน 2 ปี นับแต่วันที่ใบอนุญาตทํางานสิ้นอายุ
3. คนต่างด้าวขอรับการตรวจอนุญาตให้อยู่ในราชอาณาจักรเป็นการชั่วคราวต่อไป เพื่อทํางานเท่ากับระยะเวลาที่ได้รับอนุญาตให้ทํางานตามกฎหมายว่าด้วยการบริหารจัดการการทํางานของคนต่างด้าว
แต่ไม่เกิน 2 ปี นับจากวันที่การอนุญาตให้อยู่ในราชอาณาจักรสิ้นสุดลง
*กรณีที่หนังสือเดินทางหรือเอกสารใช้แทนหนังสือเดินทางสิ้นอายุ ให้คนต่างด้าวดําเนินการเพื่อให้ได้มาซึ่งเอกสารดังกล่าว
เพื่อใช้ในการขอรับการตรวจอนุญาตให้อยู่ในราชอาณาจักรเป็นการชั่วคราวต่อไป
4. จัดทําทะเบียนประวัติคนซึ่งไม่มีสัญชาติไทย
“ทั้งนี้ นายจ้าง/สถานประกอบการ หรือคนต่างด้าวต้องการข้อมูลเพิ่มเติม สามารถสอบถามได้ที่สํานักงานจัดหางานกรุงเทพมหานครพื้นที่ 1-10
หรือสํานักงานจัดหางานจังหวัดทุกจังหวัด ที่เป็นที่ตั้งของสถานประกอบการ
หรือที่สายด่วนกระทรวงแรงงาน โทร. 1506 กด 2 กรมการจัดหางาน
หรือสายด่วนกรมการจัดหางาน โทร. 1694 ซึ่งมีการจัดล่ามในภาษากัมพูชา เมียนมา และอังกฤษ
ให้บริการข้อมูลข่าวสาร และแนะนําวิธีการดําเนินการ” อธิบดีกรมการจัดหางาน กล่าว
นายกรัฐมนตรีมอบถุงยังชีพให้ พม. นําไปช่วยเหลือกลุ่มเปราะบาง ผู้ป่วยติดเตียง เดือดร้อนจากโควิด-19 ในพื้นที่ กทม.
เมื่อวันที่ 3 ส.ค. 64เวลา 15.00 น. พลเอก ประยุทธ์ จันทร์โอชา นายกรัฐมนตรี เป็นประธานในการมอบเงินช่วยเหลือแก่เจ้าหน้าที่ที่ได้รับผลกระทบจากการปฏิบัติหน้าที่ ด้านการป้องกันและแก้ไขปัญหาการแพร่ระบาดของโรคติดเชื้อไวรัสโคโรนา 2019
บัญชี "สํานักงานปลัดสํานักนายกรัฐมนตรีเพื่อรับบริจาคสนับสนุนการแก้ไขปัญหาโรคติดเชื้อไวรัสโคโรนา 2019 (COVID-19)"
โดยมีนายจุติ ไกรฤกษ์ รัฐมนตรีว่าการกระทรวงการพัฒนาสังคมและความมั่นคงของมนุษย์ (รมว.พม.) และผู้แทนหน่วยงานที่เกี่ยวข้องเข้าร่วมในพิธี
อีกทั้งได้มอบถุงยังชีพของสํานักนายกรัฐมนตรี จํานวน 6,796 ชุด เป็นเงินทั้งสิ้น 6,796,000 บาท
ให้นางพัชรี อาระยะกุล ปลัดกระทรวงการพัฒนาสังคมและความมั่นคงของมนุษย์ (ปลัด พม.) ผู้แทนกระทรวง พม.
เพื่อนําไปแจกจ่ายช่วยเหลือครอบครัวกลุ่มเปราะบางและผู้ป่วยติดเตียงในพื้นที่กรุงเทพมหานครต่อไป ณ ห้องสีม่วง ตึกไทยคู่ฟ้า ทําเนียบรัฐบาล
นางพัชรี กล่าวว่า ด้วยสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ระลอกใหม่
ได้ส่งผลกระทบทั้งเศรษฐกิจและสังคมเพิ่มมากขึ้นในวงกว้างทั่วประเทศ
รัฐบาลจึงมีความห่วงใยประชาชนจํานวนมากที่ได้รับความเดือดร้อนและความยากลําบาก
โดยเฉพาะกลุ่มเปราะบางที่มีความเสี่ยงสูงทั้งเด็ก ผู้สูงอายุ คนพิการ ผู้ป่วยติดเตียง คนเร่ร่อน ไร้บ้าน และผู้ด้อยโอกาส
ซึ่งเป็นกลุ่มเป้าหมายที่กระทรวง พม. ต้องให้ความช่วยเหลือดูแลอย่างใกล้ชิด
ทั้งนี้ กระทรวง พม. จึงได้รับการสนับสนุนจากคณะกรรมการบริหารจัดการเงินบริจาคและทรัพย์สินเพื่อสนับสนุนการดําเนินการแก้ไขปัญหาจากโรคติดเชื้อไวรัสโคโรนา 2019 (COVID-19)
โดยใช้เงินบริจาคจากบัญชี "สํานักงานปลัดสํานักนายกรัฐมนตรีเพื่อรับบริจาคสนับสนุนการแก้ไขปัญหาโรคติดเชื้อไวรัสโคโรนา 2019 (COVID-19)"
จัดหาถุงยังชีพ จํานวน 6,796 ชุด เป็นเงินทั้งสิ้น 6,796,000 บาท
เพื่อนําไปส่งต่อความช่วยเหลือให้ครอบครัวกลุ่มเปราะบางและผู้ป่วยติดเตียงที่กําลังประสบปัญหาความเดือดร้อนและความยากลําบากในพื้นที่ กทม.
ซึ่งเป็นหนึ่งในจังหวัดพื้นที่ควบคุมเข้มงวดและสูงสุด
นางพัชรี กล่าวต่อไปว่า สําหรับถุงยังชีพ ประกอบด้วย เครื่องอุปโภคบริโภคที่จําเป็นและยารักษาโรค
ได้แก่ 1) ข้าวสารขาวคุณภาพดี ไม่น้อยกว่า 5 กิโลกรัม จํานวน 1 ถุง
2) ปลากระป๋องชนิดฝาดึง ขนาดไม่น้อยกว่า 155 กรัม จํานวน 7 กระป๋อง
3) ผักกาดกระป๋องชนิดฝาดึง ขนาดไม่น้อยกว่า 140 กรัม จํานวน 3 กระป๋อง
4) อาหารกระป๋องประเภทเนื้อสัตว์ที่ไม่ใช่ปลาซาดีนหรือปลาแมคคอเรลในซอสมะเขือเทศ ขนาดไม่น้อยกว่า 155 กรัม จํานวน 6 กระป๋อง
5) ข้าวสวยสําเร็จรูปบรรจุกระป๋อง ขนาดไม่น้อยกว่า 150 กรัม จํานวน 4 กระป๋อง
6) หน้ากากอนามัยทางการแพทย์ จํานวน 50 แผ่น
7) แอลกอฮอล์เจล ขนาดไม่น้อยกว่า 400 กรัม จํานวน 1 ขวด
และ 8) ฟ้าทะลายโจรชนิดแคปซูลหรือเม็ด จํานวน 1 ชุด สําหรับ 5 วัน
นางพัชรี กล่าวเพิ่มเติมว่า ทั้งนี้ หากประชาชนกลุ่มเปราะบางกําลังประสบปัญหาทางสังคมและความเดือดร้อนจากผลกระทบของโรคโควิด-19
สามารถติดต่อขอความช่วยเหลือได้ที่ 1) ศูนย์ช่วยเหลือสังคม สายด่วน พม. โทร.1300
3) สํานักงานพัฒนาสังคมและความมั่นคงของมนุษย์จังหวัดทั่วประเทศ
และ 4) อาสาสมัครพัฒนาสังคมและความมั่นคงของมนุษย์ (อพม.) ในพื้นที่
ครม.เห็นชอบร่างแผนปฏิบัติการพัฒนาการเกษตรในเขต EEC ระยะ 5 ปี ชู 5 คลัสเตอร์หลักที่มีศักยภาพพร้อมต่อยอดทันที
นางสาวรัชดา ธนาดิเรก รองโฆษกประจําสํานักนายกรัฐมนตรี เปิดเผยหลังการประชุมคณะรัฐมนตรี (ครม.) เมื่อวันที่ 9 สิงหาคม 2565 ว่า ครม.เห็นชอบร่างแผนปฏิบัติการด้านการพัฒนาการเกษตรในเขตพัฒนาพิเศษภาคตะวันออก พ.ศ.2566-2570
ซึ่งร่างแผนปฏิบัติการฉบับนี้ มีระยะเวลาดําเนินการ 5 ปี ประกอบด้วย 101 โครงการ กรอบวงเงินรวม 2,845.55 ล้านบาท
ซึ่งเป็นงบประมาณจากภาครัฐ 1,535.55 ล้านบาท และภาคเอกชน 1,310 ล้านบาท
โดยมีเป้าหมายพัฒนาการเกษตร แบ่งออกเป็น 3 ประเภท
คือ 1.เป้าหมายรวม เช่น ยกระดับรายได้เกษตรกรภายในปี 2580 และมูลค่าผลิตภัณฑ์มวลรวมในสาขาเกษตรเพิ่มขึ้น
2.เป้าหมายระดับจังหวัด เช่น จังหวัดฉะเชิงเทรา เป็นแหล่งเพาะเลี้ยงสัตว์น้ําเชิงอุตสาหกรรม จังหวัดชลบุรี เป็นแหล่งพืชพลังงาน และ จังหวัดระยอง เป็นแหล่งรวบรวมผลไม้และอาหารทะเลสด
และ 3.เป้าหมายคลัสเตอร์ที่มีศักยภาพและดําเนินการได้ทันที
ซึ่งประกอบด้วย 5 คลัสเตอร์ ได้แก่
ผลไม้ เน้นพัฒนาคุณภาพสินค้าสู่ตลาดสินค้ามูลค่าสูง เช่น ทุเรียน มังคุด มะม่วง ในพื้นที่จังหวัดระยองและฉะเชิงเทรา
ประมงเพาะเลี้ยง เน้นการเพิ่มมูลค่าในห่วงโซ่อุปทานด้วยเทคโนโลยีการผลิตและสร้างเศรษฐกิจใหม่ เช่น กุ้งก้ามกราม กุ้งขาว และปลานิล ในพื้นที่จังหวัดฉะเชิงเทราและระยอง
พืชสําหรับอุตสาหกรรมชีวภาพ เน้นยกระดับผลผลิตมันสําปะหลังให้มีคุณภาพและมีปริมาณที่เพียงพอต่อความต้องการของตลาด ส่งเสริมการแปรรูปด้วยเทคโนโลยีที่ทันสมัย เพื่อลดต้นทุนและเพิ่มมูลค่าสินค้า ในพื้นที่จังหวัดชลบุรี
พืชสมุนไพร เน้นการพัฒนาสมุนไพรอย่างครบวงจรในพื้นที่เขตพัฒนาพิเศษภาคตะวันออก (EEC) เช่น ฟ้าทะลายโจร กระชาย กัญชงและกัญชา ในพื้นที่จังหวัดฉะเชิงเทราและชลบุรี
เกษตรมูลค่าสูง เน้นพัฒนาคุณภาพสินค้าสู่ตลาดสินค้ามูลค่าสูง เช่น เนื้อโคพรีเมียมคุณภาพสูงและไข่ไก่อินทรีย์ ในพื้นที่จังหวัดฉะเชิงเทรา ชลบุรี และระยอง
สําหรับการขับเคลื่อนร่างแผนปฏิบัติการ จะดําเนินการภายใต้ 3 ยุทธศาสตร์สําคัญ
คือ ยุทธศาสตร์ที่ 1 ยกระดับผลิตภาพการผลิตโดยเทคโนโลยีการเกษตรและเทคโนโลยีชีวภาพ จํานวน 34 โครงการ วงเงิน 596.21 ล้านบาท
ยุทธศาสตร์ที่ 2 ยกระดับผลิตภัณฑ์ให้มีมูลค่าเพิ่มด้วยนวัตกรรมและการตลาด จํานวน 24 โครงการ วงเงิน 845.54 ล้านบาท
และยุทธศาสตร์ที่ 3 พัฒนาทรัพยากรมนุษย์ภาคเกษตรและสร้างบรรยากาศเข้าสู่ธุรกิจการเกษตรสมัยใหม่ จํานวน 43 โครงการ วงเงิน 1,403.8 ล้านบาท
โดยแบ่งการดําเนินงานออกเป็น 3 ระยะ
คือ ระยะแรก (พ.ศ.2566-2567) เน้นเตรียมการปรับโครงสร้างการพัฒนาการเกษตรด้วยเทคโนโลยีการเกษตรและดําเนินการพัฒนาคลัสเตอร์สินค้าเกษตรที่มีศักยภาพ
ระยะกลาง (พ.ศ.2568-2570) เน้นการขับเคลื่อนการถ่ายทอดเทคโนโลยีเพื่อสร้างมูลค่ากับภาคเกษตร
พร้อมทั้งต่อยอดคลัสเตอร์การเกษตร เชื่อมโยงกับอุตสาหกรรมเป้าหมายสมัยใหม่
และระยะถัดไป (พ.ศ.2571 เป็นต้นไป) มุ่งเน้นให้เกิดนวัตกรรมทั้งในการผลิตและการพัฒนาสินค้า
ซึ่งต้องตอบโจทย์ความต้องการที่เปลี่ยนแปลงไปของตลาดสินค้าเกษตรและตอบสนองต่อความต้องการอาหารรูปแบบใหม่ๆ
นางสาวรัชดากล่าวด้วยว่า ประโยชน์ที่จะได้รับจากร่างแผนปฏิบัติการนี้ เป็นการปรับโครงสร้างการเกษตรในพื้นที่ EEC ให้เชื่อมโยงกับภาคเศรษฐกิจอื่นๆ
และเป็นต้นแบบการพัฒนาภาคการเกษตรในประเทศไทย ที่เน้นการประยุกต์และพัฒนาเทคโนโลยีทางการเกษตรที่ตอบสนองต่อความต้องการของตลาดสินค้าเกษตรไทย
และเกิดการกระจายรายได้ไปสู่เกษตรกร
โฆษกรัฐบาลเผย "นายกฯ" พอใจการบริหารจัดการน้ําในภาพรวม
กําชับทุกหน่วยงานเร่งขับเคลื่อนรับมือฤดูฝน ตาม 13 มาตรการที่กําหนดไว้ให้เป็นรูปธรรม
วันนี้ 5 พ.ค. 65 นายธนกร วังบุญคงชนะ โฆษกประจําสํานักนายกรัฐมนตรี กล่าวว่า พลเอก ประยุทธ์ จันทร์โอชา นายกรัฐมนตรี รับทราบรายงานสถานการณ์และการบริหารจัดการน้ํา
กําชับหน่วยงานที่เกี่ยวข้องเฝ้าระวัง ประเมินสถานการณ์ เตรียมความพร้อมแจ้งเตือนประชาชนให้รับทราบอย่างต่อเนื่อง
รวมทั้ง ให้ดําเนินการปรับปรุงแหล่งน้ําให้สามารถรองรับน้ําฝนได้เต็มศักยภาพ
พร้อมวางแผนบริหารจัดการน้ําให้เกิดประโยชน์ต่อพี่น้องเกษตรกรมากที่สุด
นายธนกรฯ กล่าวว่า กองอํานวยการน้ําแห่งชาติ รายงานสถานการณ์น้ําและการบริหารจัดการน้ํา สรุปดังนี้
1. กองอํานวยการน้ําแห่งชาติ ได้แจ้งให้หน่วยงานที่เกี่ยวข้อง เฝ้าระวังพื้นที่เสี่ยงน้ําหลาก และน้ําท่วมฉับพลัน ในช่วงระหว่างวันที่ 1 - 5 พฤษภาคม 2565 ในพื้นที่ภาคตะวันออกเฉียงเหนือ จํานวน 4 จังหวัด ได้แก่ จังหวัดอุบลราชธานี ศรีสะเกษ บุรีรัมย์ และสุรินทร์
ภาคตะวันออก จํานวน 1 จังหวัด ได้แก่ จังหวัดตราด
และภาคใต้ จํานวน 5 จังหวัด ได้แก่ จังหวัดชุมพร สุราษฎร์ธานีนครศรีธรรมราช ภูเก็ต และกระบี่
2. ผลการดําเนินงานตามมาตรการรองรับ ฤดูฝน ปี 2565 กรมเจ้าท่า ดําเนินการขุดลอกแม่น้ําคํา ตําบลจันจว้า อําเภอแม่จัน จังหวัดเชียงราย ระยะทาง 3,050 เมตร
เพื่อเพิ่มพื้นที่หน้าตัดของร่องน้ํา รองรับน้ําในฤดูน้ําหลาก การอุปโภค บริโภค และการเกษตร ลดปัญหาน้ําท่วมพื้นที่ ทางการเกษตร การกัดเซาะตลิ่ง
โดยมีประชาชนในพื้นที่ได้รับประโยชน์ จากการขุดลอก จํานวน 339 ครัวเรือน
พื้นที่ทางการเกษตร จํานวน 17,800 ไร่
3. สภาพอากาศ การคาดการณ์สภาพอากาศ ในช่วงวันที่ 5 - 6 พ.ค. 2565 พบว่า ลมตะวันออก และลมตะวันออกเฉียงใต้ที่พัดปกคลุมอ่าวไทย ภาคใต้ และทะเลอันดามันมีกําลังแรง
สําหรับบริเวณความกดอากาศสูงหรือมวลอากาศเย็นที่ปกคลุมประเทศไทยตอนบน และทะเลจีนใต้มีกําลังอ่อนลง
ทําให้ประเทศไทยตอนบนมีอุณหภูมิสูงขึ้น กับมีอากาศร้อนและมีฟ้าหลัวในตอนกลางวัน
อนึ่ง หย่อมความกดอากาศต่ําที่ปกคลุมบริเวณอ่าวเบงกอลตอนล่าง และทะเลอันดามันตอนบน มีแนวโน้มจะทวีกําลังแรงขึ้นเป็นพายุไซโคลน
และจะเคลื่อนเข้าปกคลุมบริเวณอ่าวเบงกอลตอนบนในช่วงวันที่ 6-9 พ.ค. 65
4. แหล่งน้ําทั่วประเทศ 4.1 แหล่งน้ําทั่วประเทศ มีปริมาณน้ํา 46,348 ล้าน ลบ.ม. (56%)
แบ่งเป็น แหล่งน้ําขนาดใหญ่ 38 แห่ง ปริมาณน้ํา 40,561 ล้าน ลบ.ม. (57%)
ขนาดกลาง 355 แห่ง ปริมาณน้ํา 3,327 ล้าน ลบ.ม. (61%)
และขนาดเล็ก 139,894 แห่ง ปริมาณน้ํา 2,460 ล้าน ลบ.ม. (48%)
สําหรับอ่างเก็บน้ําขนาดใหญ่ที่อยู่ในเกณฑ์น้ําน้อย ได้แก่ เขื่อนภูมิพล เขื่อนสิริกิติ์ และเขื่อนนฤบดินทรจินดา
4.2 พื้นที่ลุ่มน้ําเจ้าพระยา 4 เขื่อนหลัก (เขื่อนภูมิพล เขื่อนสิริกิติ์ เขื่อนแควน้อยฯ และเขื่อนป่าสักฯ) ปริมาณน้ํา 10,111 ล้าน ลบ.ม. (419)
โดยเขื่อนภูมิพล และเขื่อนสิริกิติ์ อยู่ในเกณฑ์น้ําน้อย
และ 5. สถานการณ์น้ําในแม่น้ําต่าง ๆ อยู่ในเกณฑ์น้ําน้อยถึงปกติ และมีแนวโน้มเพิ่มขึ้น
"นายกรัฐมนตรีความพอใจการบริหารจัดการน้ําในภาพรวมที่ผ่านมา และขอบคุณหน่วยงานที่เกี่ยวข้องที่สามารถจัดสรรน้ําได้อย่างเพียงพอ
เน้นย้ําให้ช่วยเหลือต่อเนื่องให้ประชาชนได้รับผลกระทบจากภัยแล้งน้อยที่สุด
พร้อมกับขอให้ทุกหน่วยงานเร่งขับเคลื่อนแผนรับมือฤดูฝน ตาม 13 มาตรการที่กําหนดไว้ให้เป็นรูปธรรม" โฆษกประจําสํานักนายกรัฐมนตรี กล่าว
การรถไฟแห่งประเทศไทย ปลื้ม ประชาชน คนรุ่นใหม่ นักท่องเที่ยว ร่วมกิจกรรม Hua Lamphong in Your Eyes
“หัวลําโพง” หรือสถานีกรุงเทพ สถานีรถไฟต้นทางที่นําพาผู้คนเดินทางเข้า - ออกสู่ปลายทางไปยังจังหวัดต่าง ๆ ทั้งเส้นทางสายเหนือ อีสาน ตะวันออก หรือใต้ ทุกวันมาอย่างยาวนานจนเป็นภาพที่คุ้นตา
แต่ในแง่ประวัติศาสตร์หัวลําโพง เป็นเหมือนสถานที่บ่งบอกถึงความเจริญรุ่งเรื่องของไทยที่มีมาแล้วกว่า 106 ปี
ที่ยังมีบางแง่มุม ที่ผู้คนอาจยังไม่รู้จักมากนัก
จึงทําให้การรถไฟฯ จัดงาน Hua Lamphong in Your Eyes ขึ้นเมื่อวันที่ 22 ธันวาคม 2564 - 16 มกราคม 2565 ที่ผ่านมาตลอดการจัดงานทั้ง 26 วัน ได้รับความสนใจจากประชาชน คนรุ่นใหม่ ทั้งกลุ่มครอบครัว กลุ่มเพื่อน คู่รักและชาวต่างชาติ เข้าร่วมงานกันอย่างคึกคัก
โดยเฉพาะกิจกรรมเช็คอิน 10 จุดสําคัญทางประวัติศาสตร์ที่เกี่ยวข้องกับหัวลําโพงทั้งด้านนอกและด้านในตัวอาคาร ให้ผู้เข้าร่วมงานได้ย้อนรําลึกถึงความสําคัญของสถานที่ต่างๆ ไปพร้อมกัน
อาทิ อนุสรณ์ปฐมฤกษ์รถไฟหลวง ซึ่งเป็นจุดที่พระบาทสมเด็จพระจอมเกล้าเจ้าอยู่หัว รัชกาลที่ 5 และสมเด็จพระศรีพัชรินทราบรมราชินีนาถ พระบรมราชชนนีพันปีหลวงเปิดการเดินรถไฟหลวงในราชอาณาจักรสายแรก (เส้นทางสถานีกรุงเทพ-อยุธยา) เมื่อวันที่ 26 มีนาคม พ.ศ. 2439
ซึ่งกลายมาเป็นวันสถาปนากิจการรถไฟจนถึงปัจจุบัน
โรงแรมราชธานี ที่ถูกสร้างขึ้นพร้อมสถานีรถไฟหัวลําโพงเพื่อใช้รับรองแขกที่เดินทางมายังกรุงเทพฯ
ซึ่งปัจจุบันได้ปิดตัวลงทําให้ไม่สามารถเข้าชมได้โดยทั่วไป
และโถงกลางสถานี ที่เป็นศิลปะร่วมสมัยตะวันตก ออกแบบโดยนายเกอร์เบอร์ (Mr.Gerber) วิศวกรชาวเยอรมัน สร้างขึ้นเมื่อ พ.ศ. 2455
ลักษณะเป็นโถงกว้าง หลังคาโครงทรัสเหล็กพาดช่วงยาว 50 เมตร คลุมพื้นที่โถงทั้งหมด
โดยช่วงกลางหลังคายกขึ้นเพื่อให้แสงสว่างเข้ามาอย่างเต็มที่
นายเอกรัช ศรีอาระยันพงษ์ ผู้อํานวยการศูนย์ประชาสัมพันธ์ การรถไฟแห่งประเทศไทย (รฟท.) กล่าวเสริมว่า ผู้เข้าร่วมงาน Hua Lamphong in Your Eyes จะได้รับพาสสปอร์สําหรับทํากิจกรรมเช็คอิน 10 จุด ไฮไลท์
ซึ่งหลังจากทําครบจะได้รับของที่ระลึกที่ถูกออกแบบมาเป็นพิเศษเพื่อกิจกรรมในครั้งนี้
อาทิ พวงกุญแจรถไฟชานเมืองสายสีแดง ชุดแสตมป์ที่ระลึก สเปรย์แอลกอฮอล์แบบการ์ด แก้วน้ําลายสถานีรถไฟหัวลําโพง เป็นต้น
ทําให้ผู้ที่เคยมาแล้วกลับมาซ้ําหรือชักชวนครอบครัว เพื่อนมาอีก
ทําให้ความตั้งใจของ รฟท. ที่อยากให้ประชาชนได้สนุกสนานไปพร้อมกับเรียนรู้คุณค่าทางประวัติศาสตร์จากสถานีหัวลําโพงซึ่งเป็นแลนด์มาร์คของไทยแห่งหนึ่ง ได้รับความสนใจและเป็นที่พูดถึงกันกว้างขวาง
นอกจากนี้ ภายในงานยังมีกิจกรรม การจัดแสดงรถจักรไอนํา การแสดงดนตรีสด ที่สร้างความสนุกสนานและเพลิดเพลินให้ผู้เข้าร่วมงานตลอดทั้งวัน
รวมทั้งนิทรรศการภาพถ่าย ที่จัดประกวดขึ้นภายใต้หัวข้อ Hua lamphong Through the len ร่วมชิงเงินรางวัลมากกว่า 1 แสนบาท
มีผู้สนใจเข้าร่วมประกวดถึง 7,317 ภาพ
และได้ประกาศผลรางวัลไปแล้วในเดือนที่ผ่านมา
ทําให้เห็นมุมมองของสถานีหัวลําโพงในด้านที่แตกต่างออกไป
“รฟท. ยืนยันว่าภาพความสุขที่เกิดขึ้นในสถานีรถไฟหัวลําโพงแห่งนี้จะยังดําเนินต่อไป
ทั้งจากการให้บริการ และการจัดกิจกรรมส่งเสริมการเรียนรู้ต่างๆ ที่จะเกิดขึ้นในอนาคต
สําหรับประชาชนที่พลาดโอกาสในการเข้าร่วมกิจกรรมในครั้งนี้ ก็ไม่ต้องเสียใจ
ขอให้ติดตามกิจกรรมอื่นๆ ของการรถไฟฯ ได้ทางเพจเฟซบุ๊ค ทีมพีอาร์การรถไฟแห่งประเทศไทย
ซึ่งจะคอยประชาสัมพันธ์กิจกรรมดี ๆ เป็นประจําทุกเดือน
เพื่อกระตุ้นการเรียนรู้และการท่องเที่ยวไปพร้อมกัน
สําหรับงานที่จัดขึ้นในครั้งนี้ ถือได้ว่าเป็นการรวบรวมบทบันทึกประวัติศาสตร์อันทรงคุณค่าอีกหน้าหนึ่งของสถานีรถไฟหัวลําโพง
และเป็นช่องทางการรับฟังมุมมองของประชาชนคนไทยที่มีต่อสถานีรถไฟหัวลําโพงมากขึ้น
ตลอดจนการสร้างการมีส่วนร่วมในการอนุรักษ์และการพัฒนาที่ยั่งยืนให้สถานีหัวลําโพงต่อไปในอนาคตอีกด้วย
วันพฤหัสบดีที่ 4 พฤศจิกายน 2564
อว. มอบ “นวัตกรรมตู้ล็อคเกอร์ปลอดเชื้อควบคุมผ่านสมาร์ทโฟน” รับมือเปิดประเทศ หวังผลต่อยอดเชิงพาณิชย์
“เอนก” แจ้งข่าวดีเปิดช่องให้นักวิจัย-อาจารย์ นําผลงานประดิษฐกรรมหรือนวัตกรรมมาเสนอขอรับแต่งตั้งให้ดํารงตําแหน่งทางวิชาการได้
โดยไม่ต้องทําผลงานทางวิชาการหรือตํารา
เมื่อวันที่ 1 พฤศจิกายน 2564 ศ.(พิเศษ) ดร.เอนก เหล่าธรรมทัศน์ รมว.การอุดมศึกษา วิทยาศาสตร์ วิจัยและนวัตกรรม เป็นประธานส่งมอบ “นวัตกรรมตู้ล็อคเกอร์ปลอดเชื้อควบคุมผ่านสมาร์ทโฟนเพื่อรับมือกับสถานการณ์โควิด-19” ซึ่งเป็นผลงานที่ได้รับรางวัลการวิจัยแห่งชาติ ประเภทรางวัลผลงานประดิษฐ์คิดค้น ประจําปี 2564
โดยมี ศ.นพ.ดร.สิริฤกษ์ ทรงศิวิไล ปลัด อว.
รศ.ดร. คุณหญิงสุมณฑา พรหมบุญ อธิการบดีสถาบันเทคโนโลยีจิตรลดา
ดร.วิภารัตน์ ดีอ่อง ผอ.สํานักงานการวิจัยแห่งชาติ เป็นผู้ร่วมส่งมอบ
มีนางสุจิตรา พิทยานรเศรษฐ์ อธิบดีกรมกิจการผู้สูงอายุ
น.ส.สราญภัทร อนุมัติราชกิจ อธิบดีกรมส่งเสริมและพัฒนาคุณภาพชีวิตคนพิการ
และพล.ท.พิเศษ ศิริเกษม รองเลขาธิการกองอํานวยการรักษาความมั่นคงภายในราชอาณาจักร
ผศ.บัวรอง ลิ่วเฉลิมวงศ์ ผู้ช่วยอธิการบดีสถาบันเทคโนโลยีจิตรลดา (ผู้แทนสํานักงานราชเลขานุการในพระองค์ 904) เป็นผู้รับมอบ
ดร.เอนก กล่าวว่าขอชื่นชมนักวิจัย นักวิทยาศาสตร์ของไทยที่นําวิทยาศาสตร์และเทคโนโลยีมาสร้างนวัตกรรมที่ช่วยให้คนไทยได้อยู่รอดปลอดภัยในสถานการณ์การแพร่ระบาดของโรคโควิด-19 และพร้อมรับการเปิดประเทศ
ที่ผ่านมา หลังจากเกิดวิกฤติโควิด คนไทยปรับตัวได้ดีมาก
โดยเฉพาะในด้านวิทยาศาสตร์ เทคโนโลยีและนวัตกรรม
เราสามารถเร่งผลิตภาพได้สูงขึ้นมาก
ผลิตวัคซีนได้ทันกับประเทศแนวหน้าของโลก
ซึ่งถือเป็นครั้งแรกของไทยที่เราสามารถผลิตวัคซีนได้เองตั้งแต่ต้นน้ําถึงปลายน้ํา
ขณะเดียวกัน ยังผลิตห้องความดันลบ ชุด PPE หน้ากากความดันบวก ฯลฯ ที่ราคาถูกกว่าการนําเข้าจากต่างประเทศหลายเท่า
“นวัตกรรมตู้ล็อคเกอร์ปลอดเชื้อควบคุมผ่านสมาร์ทโฟน” ก็เช่นกัน
เป็นอีกหนึ่งฝีมือคนไทยจากสถาบันเทคโนโลยีจิตรลดา
หลังจากนี้ ตนหวังว่าจะได้เห็นการนํานวัตกรรมตู้ล็อคเกอร์นี้ไปต่อยอดในเชิงพาณิชย์
หรือถ่ายทอดเทคโนโลยีให้เอกชนนําไปผลิตและจําหน่ายในท้องตลาด
และสําหรับนักวิจัย ขอแจ้งข่าวดีว่า ขณะนี้ อว. เปิดช่องให้นักวิจัยหรืออาจารย์สามารถนําผลงานประดิษฐกรรมหรือนวัตกรรมเหล่านี้มาเสนอขอรับการพิจารณาแต่งตั้งให้ดํารงตําแหน่งทางวิชาการได้
โดยไม่ต้องทําเป็นผลงานทางวิชาการหรือตํารา
เพื่อเปิดโอกาสให้กับทุกคนที่ทําคุณประโยชน์ให้แก่บ้านเมือง
รศ.ดร.คุณหญิงสุมณฑา พรหมบุญ อธิการบดีสถาบันเทคโนโลยีจิตรลดา กล่าวว่านวัตกรรมตู้ล็อคเกอร์ปลอดเชื้อควบคุมผ่านสมาร์ทโฟน ได้รับรางวัลการวิจัยแห่งชาติ : รางวัลผลงานประดิษฐ์คิดค้น ระดับประกาศเกียรติคุณ ประจําปี 2564 จาก วช.
การใช้งานของนวัตกรรมตู้ล็อคเกอร์ปลอดเชื้อควบคุมผ่านสมาร์ทโฟน สามารถเลือกใช้งานได้ถึง 3 ระบบจากการสั่งงานผ่านโทรศัพท์สมาร์ทโฟน
อาทิ การอบฆ่าเชื้อด้วยก๊าซโอโซน
โดยควบคุมการทํางานด้วยเทคโนโลยีสมองกลฝังตัวร่วมกับระบบการสื่อสารผ่านอินเตอร์เน็ตของสรรพสิ่ง
จะช่วยให้ผู้ใช้งานควบคุมการทํางานในแต่ละระบบได้ด้วยตนเองผ่านโทรศัพท์สมาร์ทโฟนของผู้ใช้งาน
ซึ่งทําให้ผู้ใช้งานมีความมั่นใจในความปลอดภัยของอุปกรณ์ที่นําไปฆ่าเชื้อด้วยตนเองได้
ดร.วิภารัตน์ ดีอ่อง ผู้อํานวยการสํานักงานการวิจัยแห่งชาติ กล่าวว่าสํานักงานการวิจัยแห่งชาติ ภายใต้ กระทรวงการอุดมศึกษา วิทยาศาสตร์ วิจัยและนวัตกรรม ในฐานะศูนย์ปฏิบัติการด้านนวัตกรรมการแพทย์ และการวิจัยและพัฒนา
และหน่วยงานบริหารทุนวิจัยและนวัตกรรมได้ให้การสนับสนุนการวิจัยและนวัตกรรมด้านเวชภัณฑ์ อุปกรณ์ทางการแพทย์สําหรับสถานการณ์การแพร่ระบาดของโรค โควิด-19
จึงได้สนับสนุนทุนวิจัยและนวัตกรรม แก่สถาบันเทคโนโลยีจิตรลดา ในการพัฒนานวัตกรรมตู้ล็อคเกอร์ปลอดเชื้อควบคุมผ่านสมาร์ทโฟน
เพื่อช่วยลดอัตราการแพร่ระบาดของไวรัสโควิด-19
สําหรับการฆ่าเชื้ออุปกรณ์เครื่องใช้ส่วนบุคคลขนาดเล็กทั่วไป เช่น กุญแจ แว่นตา นาฬิกา รวมถึงเหรียญและธนบัตร
ซึ่งสามารถลดโอกาสการติดเชื้อ และการแพร่กระจายเชื้อลงได้
ซึ่งเป็นอีกแนวทางสําคัญที่ช่วยควบคุมการแพร่กระจายของโรคโควิด-19 ได้
กระทรวงสาธารณสุขและกระทรวงคมนาคม ผนึก 2 พลัง พร้อมเคียงข้าง สร้างสุข ดูแลทุกชีวิตอย่างใส่ใจ ไม่ทอดทิ้งใครไว้ข้างหลัง
นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข และนายศักดิ์สยาม ชิดชอบ รัฐมนตรีว่าการกระทรวงคมนาคม เป็นประธานร่วมกันในพิธีลงนามบันทึกข้อตกลงความร่วมมือการจัดสรรเงินเป็นค่าอุปกรณ์ช่วยเหลือผู้พิการ อันเนื่องมาจากการประสบภัยที่เกิดจากการใช้รถใช้ถนนระหว่าง กรมการขนส่งทางบก (ขบ.) โดยนายจิรุตม์ วิศาลจิตร อธิบดีกรมการขนส่งทางบก กับสํานักงานปลัดกระทรวงสาธารณสุข โดยนายแพทย์ธงชัย กีรติหัตถยากร รองปลัดกระทรวงสาธารณสุข และกรมการแพทย์ โดยนายแพทย์สมศักดิ์ อรรฆศิลป์ อธิบดีกรมการแพทย์ โดยนายชยธรรม์ พรหมศร ปลัดกระทรวงคมนาคม นายสรพงศ์ ไพฑูรย์พงษ์ รองปลัดกระทรวงคมนาคมและประธานกรรมการกองทุนเพื่อความปลอดภัยในการใช้รถใช้ถนน ผู้บริหารระดับสูงกระทรวงคมนาคม สํานักงานปลัดกระทรวงสาธารณสุข และกรมการแพทย์ ร่วมเป็นเกียรติในพิธี ในวันที่ 24 ธันวาคม 2564 ณ ห้องประชุมอาคารสโมสรและหอประชุม กระทรวงคมนาคม
นายอนุทิน ชาญวีรกูล กล่าวว่า พลเอก ประยุทธ์ จันทร์โอชา นายกรัฐมนตรี ให้ความสําคัญในการพัฒนาศักยภาพทรัพยากรมนุษย์ และมีเจตนารมณ์ที่จะสร้างสังคมแห่งโอกาส ที่มีความเสมอภาคและเท่าเทียมกัน “ไม่ทอดทิ้งใครไว้ข้างหลัง”
โดยเฉพาะการดูแลคนพิการให้เข้าถึงสิทธิ สวัสดิการ และได้รับการพัฒนาศักยภาพไปพร้อมกัน
ด้วยเหตุนี้ กระทรวงสาธารณสุขจึงมียุทธศาสตร์การสร้างความเป็นธรรมและลดความเหลื่อมล้ําในสังคม
โดยการสร้างหลักประกันทางสังคมที่ครอบคลุมและเหมาะสมกับคนทุกช่วงวัย ทุกเพศภาวะและทุกกลุ่ม
สร้างสภาพแวดล้อมทางกายภาพและทางสังคมที่เอื้อต่อการดํารงชีวิตและการมีส่วนร่วมเป็นพลังในสังคมสําหรับคนทุกกลุ่ม
พัฒนาระบบบริการสุขภาพ ลดความเหลื่อมล้ําของคุณภาพการบริการในแต่ละระบบ
เพื่อให้คนพิการสามารถเข้าถึงหน่วยบริการสาธารณสุขได้อย่างทั่วถึง รวดเร็ว และได้รับบริการอย่างมีคุณภาพ
โดยในการดําเนินงานตามยุทธศาสตร์ให้ประสบความสําเร็จ จะต้องอาศัยความร่วมมือจากทุกภาคส่วน
ในโอกาสนี้จึงได้ร่วมมือกับกระทรวงคมนาคม สนับสนุนอุปกรณ์ช่วยเหลือแก่ผู้พิการ
เพื่อให้ผู้พิการสามารถดํารงชีวิตประจําวันและประกอบอาชีพได้ใกล้เคียงกับบุคคลทั่วไป
นายศักดิ์สยาม ชิดชอบ กล่าวว่า กระทรวงคมนาคมได้สนองนโยบายของรัฐบาล
โดยให้ความสําคัญอย่างยิ่งกับการวางแผนพัฒนาโครงสร้างพื้นฐานด้านคมนาคมขนส่งของไทยทั้งในปัจจุบันและอนาคต
ให้สามารถรองรับผู้ใช้งานได้ทุกกลุ่มตามหลัก Universal Design
โดยเฉพาะอย่างยิ่งกลุ่มผู้พิการและผู้สูงอายุ
เพื่อให้สามารถใช้บริการขนส่งสาธารณะและขนส่งมวลชนได้อย่างเสมอภาคและเท่าเทียมกัน
สะดวกปลอดภัย ทั่วถึง และเพียงพอ
นอกจากนี้ กระทรวงคมนาคมยังแสดงความรับผิดชอบต่อสังคม
ด้วยความมุ่งมั่นที่จะยกระดับและพัฒนาคุณภาพชีวิตผู้พิการให้สามารถช่วยเหลือตนเอง
และดํารงชีวิตได้ใกล้เคียงกับบุคคลปกติมากที่สุด
โดยได้ยกระดับมาตรฐานในการจัดหาอุปกรณ์ช่วยเหลือผู้พิการ
อุปกรณ์ทุกชิ้นจะต้องผ่านการตรวจประเมินจากแพทย์ผู้เชี่ยวชาญเพื่อให้มีคุณภาพและจัดสรรได้เหมาะสมกับผู้พิการมากที่สุด
ทั้งนี้ ได้ให้กรมการขนส่งทางบกจัดสรรเงินจากกองทุนความปลอดภัยในการใช้รถใช้ถนน (กปถ.) เพื่อเป็นค่าอุปกรณ์ช่วยเหลือผู้พิการที่ประสบภัยจากการใช้รถใช้ถนน มาตั้งแต่ปี พ.ศ. 2552 จนถึงปัจจุบัน รวมทั้งสิ้น 15,735 ราย เป็นเงินกว่า 1,148 ล้านบาท
สําหรับในปีงบประมาณ 2565 นี้ กปถ. ได้อนุมัติจัดสรรเงินเป็นค่าอุปกรณ์ช่วยเหลือผู้พิการก้อนแรก เป็นเงิน 220 ล้านบาท
เพื่อมอบเป็นของขวัญให้แก่ผู้พิการเนื่องในโอกาสขึ้นปีใหม่ พ.ศ. 2565
และจะดําเนินการจัดสรรเงินเป็นค่าอุปกรณ์ช่วยเหลือผู้พิการต่อไปอย่างต่อเนื่องทุกปี
รัฐมนตรีว่าการกระทรวงคมนาคม ได้กล่าวชื่นชมและส่งกําลังใจให้กรมการขนส่งทางบก กปถ. สํานักงานปลัดกระทรวงสาธารณสุข และกรมการแพทย์ รวมถึงผู้ปฏิบัติงานที่มีส่วนเกี่ยวข้องในทุกภาคส่วน
ที่ได้ทุ่มเทแรงกายแรงใจผนึกกําลังร่วมมือกัน “ดูแลผู้พิการ ให้มีคุณภาพชีวิตที่ดีขึ้น”
และอวยพรให้การดําเนินโครงการนี้ประสบความสําเร็จ ลุล่วงตามเป้าหมายตลอดไป
วันอังคารที่ 16 พฤศจิกายน 2564
“ยุติธรรม เผย สถานการณ์โควิด-19 กรมราชทัณฑ์ มีเรือนจําที่อยู่ในแผนสิ้นสุดการระบาดแล้ว ๑๔ แห่ง ซึ่งจะเริ่มทยอยพ้นจากการระบาดอย่างต่อเนื่องตั้งแต่วันที่ ๑๑ พ.ย.นี้”
ศาตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะผู้อํานวยการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม หรือ ศบค.ยธ เป็นประธานการประชุมติดตามการดําเนินงานตาม ๕
ในวันจันทร์ที่ ๘ พฤศจิกายน ๒๕๖๔ เวลา ๑๑.๐๐ น.
ศาตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะผู้อํานวยการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม หรือ ศบค.ยธ เป็นประธานการประชุมติดตามการดําเนินงานตาม ๕ แผนงานการป้องกันและแก้ไขสถานการณ์ Covid-19 ภายในสถานที่ควบคุมของหน่วยงานในสังกัดกระทรวงยุติธรรม ครั้งที่ ๗๘/๒๕๖๔
โดยมี นางสาวณัฐธ์ภัสส์ ยงใจยุทธ ผู้ช่วยรัฐมนตรีประจํากระทรวงยุติธรรม นายอายุตม์ สินธพพันธุ์ อธิบดีกรมราชทัณฑ์ พ.ต.ท.วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน นายธวัชชัย ชัยวัฒน์ รองอธิบดีกรมราชทัณฑ์ พ.ต.ท.มนตรี บุณยโยธิน รองอธิบดีกรมคุมประพฤติ และเจ้าหน้าที่ที่เกี่ยวข้อง เข้าร่วมประชุม ผ่านระบบการประชุมทางไกล (Video Conference) ร่วมกับผู้บัญชาการเรือนจําในจังหวัดที่มีสถานการณ์การแพร่ระบาดของเชื้อไวรัสโคโรนา 2019 (COVID-19)
นายวัลลภ นาคบัว รองปลัดกระทรวงยุติธรรม และโฆษก ศบค.ยธ. เปิดเผยว่า ภาพรวมการแพร่ระบาดของโรคติดเชื้อไวรัสโควิด-19 ในเรือนจํา/ทัณฑสถานวันนี้ ยังคงไม่พบเรือนจําระบาดใหม่ต่อเนื่องเป็นวันที่ ๓
จึงมีจํานวนเรือนจําสีขาวอยู่ที่ ๑๒๔ แห่ง และเรือนจําสีแดง ๑๘ แห่งคงเดิม
โดยในจํานวนดังกล่าว เป็นเรือนจําที่ยังอยู่ระหว่างควบคุมการระบาดเพียง ๔ แห่ง (ระบาดใหม่ ๓ แห่ง และระบาดซ้ํา ๑ แห่ง)
ขณะที่มีเรือนจําที่สามารถลดการระบาดและอยู่ในแผนสิ้นสุดการระบาดของโรค หรือ EXIT แล้วทั้งสิ้น ๑๔ แห่ง ซึ่งจะเริ่มทยอยพ้นจากการระบาดอย่างต่อเนื่องตั้งแต่วันที่ ๑๑ พฤศจิกายนเป็นต้นไป
ขณะที่ผู้ติดเชื้อรายใหม่วันนี้ พบเพิ่ม ๗๑๑ ราย (พบในเรือนจําสีแดง ๖๗๙ ราย และในห้องแยกกักโรคผู้ต้องขังรับใหม่ ๓๒ ราย)
เสียชีวิต ๓ ราย (จากเรือนจํากลางยะลา)
ทําให้มีผู้ติดเชื้อที่ยังอยู่ในการดูแลของกรมราชทัณฑ์ ๕,๖๑๘ ราย (กลุ่มสีเขียว ๘๗.๘% สีเหลือง ๑๑.๙% และสีแดง ๐.๓%)
โดยมีผู้ติดเชื้อรักษาหายสะสม ๗๐,๓๗๗ ราย หรือ ๙๐% ของผู้ติดเชื้อสะสม ๗๘,๑๔๗ ราย
เสียชีวิตสะสม ๑๗๓ ราย คิดเป็นอัตรา ๐.๒% ของผู้ติดเชื้อสะสมทั้งหมด
นายวัลลภ กล่าวต่อว่า ในที่ประชุม ศบค.ยธ. โดยมีปลัดกระทรวงยุติธรรม เป็นประธานการประชุม ได้ติดตามสถานการณ์ของเรือนจําที่พบการระบาดแต่ละแห่ง
โดยพบว่า สถานการณ์ของเรือนจําส่วนใหญ่เริ่มคลี่คลายและมีแนวโน้มที่ดีขึ้นอย่างชัดเจน
รวมถึงมีการดําเนินการเพื่อป้องกัน ดูแลรักษาผู้ติดเชื้อ
พร้อมจัดทําแผนสิ้นสุดการระบาดโรคเพื่อให้เรือนจําสามารถกลับมาปฏิบัติงานอย่างเป็นระบบ
พร้อมเน้นย้ําให้ทุกฝ่ายปฏิบัติตามแผนการควบคุมและป้องกันการระบาดของเรือนจําอย่างเคร่งครัด
โดยเฉพาะการแยกกักโรคผู้ต้องขังเข้าใหม่
หากเป็นไปได้ให้หาพื้นที่บริเวณภายนอกเรือนจําหรือเรือนจําชั่วคราวในการแยกกักโรค
และแยกผู้ปฏิบัติงานระหว่างแดนกักโรคและแดนในออกจากกันอย่างชัดเจน
เพื่อไม่ให้มีการปนเปื้อนหรือแพร่เชื้อไปมาระหว่างกันได้
สําหรับการบริหารจัดการวัคซีนแก่ผู้ต้องขัง ปัจจุบัน กรมราชทัณฑ์ได้ดําเนินการฉีดวัคซีนแก่ผู้ต้องขังไปแล้วทั้งสิ้น ๔๐๘,๐๕๘ โดส
แบ่งเป็นการฉีดวัคซีนแก่ผู้ต้องขังเข็มที่ ๑ จํานวน ๒๔๖,๐๑๘ ราย และเข็มที่ ๒ จํานวน ๑๖๒,๐๔๐ ราย
ซึ่งยังอยู่ระหว่างการประสานโรงพยาบาลแม่ข่ายเพื่อเข้าฉีดวัคซีนแก่ผู้ต้องขังเพิ่มเติม จนครอบคลุมทุกรายในที่สุด
ด้านสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ของกรมพินิจและคุ้มครองเด็กและเยาวชน ประจําวันจันทร์ที่ ๘ พฤศจิกายน ๒๕๖๔ มีผู้ติดเชื้อและอยู่ระหว่างการรักษาตัว จํานวน ๑๐ ราย เป็นเจ้าหน้าที่ ๘ ราย และเยาวชน ๒ ราย
ด้านผลการดําเนินงานสถานพินิจฯ/ศูนย์ฝึกและอบรมฯ สีขาว มีจํานวน ๔๙ แห่ง จากทั้งหมด ๕๖ แห่ง
อีก ๗ แห่ง แยกเป็นติดเชื้อ ๔ แห่ง และหมดสถานะสีขาว ๓ แห่ง
ขณะที่สถิติการฉีดวัคซีนของเด็กและเยาวชนเพิ่มขึ้นเป็นจํานวน ๑,๙๘๙ ราย หรือคิดเป็น ๕๐.๕๕% จากทั้งหมด ๓,๙๓๕ ราย
และเจ้าหน้าที่ได้รับการฉีดวัคซีนจํานวน ๓,๘๖๙ ราย หรือคิดเป็น ๙๑.๘๖% จากทั้งหมด ๔,๒๑๒ ราย
เฉลิมชัย สั่ง กรมปศุสัตว์ เร่งแก้ปัญหาหมูแพงทั้งระบบด่วน
กรมปศุสัตว์ เร่งแก้ไขปัญหาเนื้อหมูแพง ตามคําสั่ง รมว.เกษตรฯ โดยออกมาตรการด่วนห้ามส่งออกสุกรมีชีวิตเพื่อแก้ไขปัญหา ระยะเร่งด่วน ระยะสั้น ระยะยาว และการขาดแคลนที่ส่งผลให้เนื้อสุกรราคาสูง
เมื่อวันที่ 5 ม.ค. 65 นายเฉลิมชัย ศรีอ่อน รมว.เกษตรและสหกรณ์ กล่าวว่า ได้สั่งการไปยังกรมปศุสัตว์วางแผนด่วน เรื่องการแก้ไขปัญหาปริมาณสุกรที่ลดลง
ทำให้ส่งผลถึงราคาจําหน่ายเพิ่มสูงมากยิ่งขึ้น
โดยต้องแก้ปัญหาครอบคลุมทุกกระบวนการ ตั้งแต่ต้นทุนการผลิตที่สูงขึ้นอย่างต่อเนื่อง
อาทิ อาหารสัตว์ ยารักษาโรค รวมไปถึงการพบโรคระบาดในสุกร
อีกทั้งก่อนหน้านี้เกษตรกรผู้เลี้ยงสุกรรายย่อย และผู้เลี้ยงสุกรรายกลางเกิดความตื่นตระหนกต่อข่าวโรคระบาดในสุกร
จึงเร่งขายสุกรมีชีวิตออกจากฟาร์มจํานวนมาก
จึงทำให้ส่งผลกระทบไปยังปลายน้ำอย่างผู้บริโภคที่ยังคงมีความต้องการสูง
ทั้งนี้กรมปศุสัตว์ได้ตอบรับคําสั่ง พร้อมเตรียมแก้ไขปัญหา ระยะเร่งด่วน ระยะสั้น และระยะยาว
โดยจะเร่งหารือกับหน่วยงานที่เกี่ยวข้อง ได้แก่ สมาคมผู้เลี้ยงสุกรแห่งชาติ กรมการค้าภายใน กรมการค้าระหว่างประเทศ กระทรวงพาณิชย์ เพื่อแก้ไขปัญหาร่วมกันอย่างเร่งด่วนต่อไป
ด้านนายแพทย์สรวิศ ธานีโต อธิบดีกรมปศุสัตว์ กล่าวว่า กรมปศุสัตว์จัดเตรียมมาตรการ 3 ระยะเพื่อแก้ไขปัญหา
คือ 1. มาตรการเร่งด่วน ได้แก่ การห้ามส่งออกสุกรมีชีวิตเพื่อเพิ่มปริมาณเนื้อสุกรภายในประเทศให้มากขึ้น
การช่วยเหลือด้านราคาอาหารสัตว์ โดยเฉพาะส่วนที่นําเข้ามาจากต่างประเทศ
เช่น การงดเว้นการเก็บค่าธรรมเนียมหรือภาษี
การจัดสินเชื่อพิเศษของ ธ.ก.ส. เพื่อให้เกษตรกรที่สามารถปฏิบัติตามหลักเกณฑ์เงื่อนไขได้กลับมาเลี้ยงใหม่ในพื้นที่ความเสี่ยงต่ํา
การตรึงราคาจําหน่ายที่เหมาะสมและสอดคล้องกับต้นทุนที่เกิดขึ้น
พร้อมเร่งสํารวจภาพรวมสถานการณ์การผลิตสุกร เพื่อกําหนดพื้นที่เป้าหมายและมาตรการที่เหมาะสม
พร้อมเพิ่มกําลังการผลิตแม่สุกรทดแทน โดยให้เกษตรกรใช้สุกรขุนตัวเมียมาใช้ทําพันธุ์ชั่วคราว
เร่งรัดเจรจาฟาร์มรายใหญ่ในการสรรและกระจายพันธุ์และลูกสุกรขุนให้กับรายย่อยและเล็กที่ต้องการกลับเข้ามาสู่ระบบใหม่
กำหนดโซนเลี้ยงและออกมาตรการบังคับใช้อย่างเหมาะสมเพื่อควบคุมโรค
และเร่งรัดการวิจัยพัฒนาวัคซีนป้องกันโรค
2. มาตรการระยะสั้น ได้แก่ การส่งเสริมการผลิตข้าวโพดเลี้ยงสัตว์เพื่อทดแทนการนําเข้าจากต่างประเทศ
การขยายกําลังผลิตแม่สุกรสนับสนุนศูนย์วิจัยและบํารุงสัตว์ ในสังกัดกรมปศุสัตว์และเครือข่ายคู่ขนานกับฟาร์มเกษตรกรและภาคเอกชน
การศึกษาวิจัยยาและสารกระตุ้นภูมิคุ้มกันเพื่อลดความสูญเสียจากโรคระบาด
3. มาตรการระยะยาว ได้แก่ การปรับเปลี่ยนพื้นที่ที่ไม่เหมาะสมกับการปลูกพืชอื่น
แล้วส่งเสริมการผลิตข้าวโพดเลี้ยงสัตว์เพื่อทดแทนการนําเข้า
หรือส่งเสริมการผลิตข้าวโพดในฤดูแล้งให้มากขึ้น
การยกระดับมาตรการปรับปรุงระบบ Biosecurity ในการเลี้ยงสุกรให้เป็น GAP หรือ GFM ซึ่งจะป้องกันโรคได้ดีขึ้น
ใช้ยุทธศาสตร์การควบคุมโรคปากและเท้าเปื่อย (FMD) เพื่อส่งเสริมการส่งออกสุกรไปต่างประเทศ
ใช้ระบบการติดตามการเคลื่อนย้ายสุกร Tracking Smart Logistics
พร้อมทั้งศึกษาและพัฒนาการปรับปรุงพันธุ์สุกรให้ได้สุกรพันธุ์ดีและทนทานต่อโรคระบาด
ศึกษาการลดต้นทุนการเลี้ยงสุกรทั้งวงจรโดยกรมปศุสัตว์จะเร่งหารือกับทุกภาคส่วนเพื่อบรรเทาผลกระทบของประชาชนจากราคาเนื้อสุกรสูงขึ้นโดยเร็วต่อไป
ทั้งนี้นายสัตวแพทย์ชัยวัฒน์ โยธคล รองอธิบดีกรมปศุสัตว์ พร้อมคณะ ลงพื้นที่ตรวจเยี่ยมฟาร์มเกษตรกร เพื่อหาแนวทางมาตรการเพิ่มกําลังผลิตสุกรขุนเพื่อแก้ปัญหาการขาดแคลนที่ส่งผลเนื้อสุกรราคาสูง
ที่ลิ้มไพบูลย์ฟาร์ม อ.เมือง จ.ปราจีนบุรี พร้อมกล่าวว่า ภายหลังมาตรการคุมเข้มโควิด-19 ผ่อนคลาย
ผู้บริโภคมีความต้องการบริโภคเนื้อสัตว์เพิ่มขึ้นอย่าง
ขณะที่ปริมาณการเลี้ยงสุกร ลดลง
จากปัญหาปริมาณหมูในปี 2564 ลดลงจากปี 2563
จากที่ผลิตได้ปีละ 20 ล้านตัวเหลือ 19 ล้านตัว
โดยส่งออก 1 ล้านตัว คงเหลือบริโภคในประเทศ 18 ล้านตัว
จึงทำให้ราคาเนื้อหมูปรับตัวสูงขึ้น
สำหรับการยกระดับมาตรฐานฟาร์มของเกษตรกรเพื่อป้องกันโรคระบาดจะส่งเสริมให้ปรับปรุงเป็นฟาร์มที่มีระบบการป้องกันโรคและการเลี้ยงสัตว์ที่เหมาะสม (GFM)
ซึ่งค่าใช้จ่ายต่ํากว่ามาตรฐานฟาร์ม GAP เพื่อไม่ให้ต้นทุนการเลี้ยงสูง
ซึ่งมั่นใจว่า มาตรการสนับสนุนต่างๆ จะเป็นแรงจูงใจให้เกษตรกรกลับมาเลี้ยงใหม่และเพิ่มปริมาณการผลิตหมูให้เพียงพอต่อความต้องการบริโภค
คกก.โรคติดต่อแห่งชาติ เห็นชอบกรอบนโยบาย/แนวทางปฏิบัติ บริหารจัดการโรคโควิด 19 สอดคล้องกับสถานการณ์ปัจจุบัน
ที่ประชุมคณะกรรมการโรคติดต่อแห่งชาติ มีมติเห็นชอบกรอบนโยบายและแนวทางปฏิบัติ เฝ้าระวัง ป้องกัน ควบคุมโรคโควิด 19 ให้สอดคล้องกับสถานการณ์ปัจจุบัน
ให้สถานพยาบาลบริหารจัดการยา วัคซีน เวชภัณฑ์ ใช้กระบวนการเดียวกับโรคติดเชื้ออื่น ๆ
ประชาชนสามารถเข้ารับการรักษาได้ตามสิทธิ์ พร้อมพิจารณาปรับโรคโควิด 19 จากโรคติดต่ออันตรายเป็นโรคติดต่อที่ต้องเฝ้าระวัง
วันนี้ (8 สิงหาคม 2565) ที่กระทรวงสาธารณสุข จ.นนทบุรี ที่สํานักงานปลัดกระทรวงสาธารณสุข จ.นนทบุรี
นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เป็นประธานการประชุมคณะกรรมการโรคติดต่อแห่งชาติ ครั้งที่ 6/2565
โดยมี นพ.โสภณ เมฆธน ผู้ช่วยรัฐมนตรีประจํากระทรวงสาธารณสุข นพ.โอภาส การย์กวินพงศ์ อธิบดีกรมควบคุมโรค และกรรมการผู้ทรงคุณวุฒิ ร่วมประชุม
นายอนุทิน กล่าวว่า วันนี้ ที่ประชุมคณะกรรมการโรคติดต่อแห่งชาติ มีการหารือใน 4 ประเด็นสําคัญ
มีมติเห็นชอบกรอบนโยบายในการเฝ้าระวัง ป้องกันควบคุมโรคโควิด 19 ได้แก่ สามารถควบคุมการระบาดให้สถานการณ์อยู่ในระดับรุนแรงน้อย
โดยพิจารณาตามจํานวนผู้ป่วยที่เข้ารับการรักษาในโรงพยาบาลต่อวัน อัตราครองเตียงผู้ป่วยหนัก และผู้เสียชีวิต
สามารถเข้าถึงบริการวัคซีน ยาต้านไวรัสได้ง่ายและสะดวก
และประชาชนมีพฤติกรรมป้องกันตนเองอย่างถูกต้องเหมาะสม
ส่วนแนวทางปฏิบัติ แบ่งเป็น ด้านกฎหมายปรับสถานะโรคโควิด19 ตาม พ.ร.บ.โรคติดต่อ พ.ศ.2558 ให้สอดคล้องกับสถานการณ์
ด้านการแพทย์ ปรับแนวทางแยกกักผู้ป่วย สถานพยาบาลเอกชน และคลินิก สามารถจัดหายาต้านไวรัสเพื่อให้บริการ
ด้านสาธารณสุข ปรับระบบรายงานโรคและกักกันผู้สัมผัส
ด้านการสื่อสารสังคม สร้างความรู้ความเข้าใจประโยชน์ของวัคซีน การจัดการเมื่อมีผู้ติดเชื้อ ในครอบครัว มาตรการบุคคลและองค์กร
ทั้งนี้ เพื่อให้การบริหารจัดการหลังการระบาดใหญ่ (Post Pandemic) มีความสอดคล้องกับสถานการณ์ปัจจุบัน
และการบริหารยา วัคซีน เวชภัณฑ์ ซึ่งได้สื่อสารให้โรงพยาบาลในสังกัดต่างๆ เตรียมการจัดหายาต้านไวรัสเอง
ซึ่งจะเริ่มดําเนินการได้ในเร็วๆ นี้
โดยใช้กระบวนการเบิกค่ารักษาพยาบาลจากกองทุนเช่นเดียวกับโรคติดเชื้ออื่น ๆ
เพื่อให้ประชาชนยังสามารถเข้ารับการรักษาได้ตามสิทธิ์
เห็นชอบร่างประกาศกระทรวงสาธารณสุข เรื่อง ยกเลิกชื่อและอาการสําคัญของโรคติดต่ออันตราย พ.ศ. ....
และร่างประกาศกระทรวงสาธารณสุข เรื่อง ชื่อและอาการสําคัญของโรคติดต่อ ที่ต้องเฝ้าระวัง (ฉบับที่ ..) พ.ศ. ....
โดยได้พิจารณาปรับโรคโควิด 19 จากโรคติดต่ออันตรายเป็นโรคติดต่อที่ต้องเฝ้าระวัง
รับทราบสถานการณ์ และการเฝ้าระวังสายพันธุ์โควิด 19 ซึ่งพบแนวโน้มพบผู้ติดเชื้อเพิ่มขึ้น
และประชาชนเริ่มมีความรู้ ความเข้าใจในการดูแลรักษา
อย่างไรก็ตามกระทรวงสาธารณสุขยังคงเน้นให้ทุกจังหวัดเตรียมพร้อมเรื่องเตียง การใช้ยาอย่างเหมาะสม และการฉีดวัคซีน
รวมถึงให้โรงพยาบาลพิจารณาการใช้ภูมิคุ้มกันสําเร็จรูป (Long Acting Antibody : LAAB) ซึ่งกระจายไปยังจังหวัดต่าง ๆ และกรุงเทพมหานครแล้ว
โรคฝีดาษวานร ปัจจุบันพบผู้ป่วยยืนยันในประเทศไทยแล้ว 4 ราย
ซึ่งประเทศไทยได้มีการเฝ้าระวังอย่างเข้มงวด ทั้งที่สนามบิน สถานพยาบาล ชุมชนแหล่งท่องเที่ยว
โดยได้มีการสั่งวัคซีนป้องกันฝีดาษมาใช้สําหรับบุคลากรทางการแพทย์ด่านหน้า ผู้ปฏิบัติงานในห้องปฏิบัติการทางการแพทย์ แบบ pre-exposure prophylaxis
และ ผู้มีความเสี่ยงสูงสัมผัสผู้ป่วยแบบ post-exposure prophylaxis
ขอให้ทุกคนใช้ชีวิตประจําวันโดยยึดหลัก “ประชาชนอยู่ร่วมกับโควิดอย่างปลอดภัย”
เนื่องจากการระบาดของโรคโควิด 19 จะคล้ายคลึงกับไข้หวัดใหญ่
พบผู้ป่วยได้ตลอดทั้งปีอาจมีการระบาดในบางช่วงเวลา
ซึ่งการป่วยรุนแรงและเสียชีวิตมักเกิดกับกลุ่มที่ไม่ได้รับวัคซีนและกลุ่มเสี่ยง 608
โดยให้ปฏิบัติตามมาตรการป้องกันตัวเอง ล้างมือบ่อยๆ เว้นระยะห่าง สวมหน้ากากอนามัย
ไม่ใช้ของใช้ส่วนตัวร่วมกับผู้อื่น กินอาหารร้อนปรุงสุก
ซึ่งสามารถป้องกันได้ทั้งโรคโควิด 19 และฝีดาษวานร
นอกจากนี้ให้หลีกเลี่ยงสัมผัสใกล้ชิดผู้ที่มีอาการเข้าข่ายของโรคฝีดาษวานร
โดยเฉพาะผู้ที่มีผื่น ตุ่ม หนอง ตามผิวหนัง
หรือคนแปลกหน้า งดการมีเพศสัมพันธ์กับผู้ที่ไม่รู้จัก
เพราะมีความเสี่ยงหากสงสัยว่ามีอาการป่วยเข้าข่าย
สามารถติดต่อสถานพยาบาลใกล้บ้านเพื่อรับการตรวจหาเชื้อได้ทันที
รฟท. จับมือภาคเอกชน จัดเดินขบวนรถสินค้าคอนเทนเนอร์บรรทุกเกลือ
ระหว่างสถานีมาบตาพุด - ชุมทางบัวใหญ่ เพิ่มขีดความสามารถในการขนส่งสินค้าภายในประเทศ
วันนี้ (10 มิถุนายน 2565 เวลา 10.30 น.) นายนิรุฒ มณีพันธ์ ผู้ว่าการรถไฟแห่งประเทศไทย (รฟท.) กระทรวงคมนาคม เป็นประธานในพิธีเปิดเดินขบวนรถสินค้าคอนเทนเนอร์บรรทุกเกลือ
ระหว่างสถานีมาบตาพุด - ชุมทางบัวใหญ่ ระหว่าง รฟท. กับ บริษัท เอ็น. อี. (1992) จํากัด ณ สถานีมาบตาพุด อําเภอเมือง จังหวัดระยอง
เพื่อเป็นการสนับสนุนการขนส่งสินค้าจากแหล่งวัตถุดิบในภาคตะวันออกเฉียงเหนือโดยเส้นทางรถไฟเชื่อมโยงไปยังโรงงานผลิตในนิคมอุตสาหกรรมมาบตาพุด
เพิ่มขีดความสามารถในการรองรับปริมาณการขนส่งสินค้า
สอดรับกับแผนยุทธศาสตร์การพัฒนาระบบโลจิสติกส์ของประเทศ
นายนิรุฒ มณีพันธ์ ผู้ว่ารฟท. เปิดเผยว่า
ปัจจุบันรัฐบาลได้ส่งเสริมและสนับสนุนการลงทุนพัฒนาระบบรางให้เป็นหนึ่งในโครงสร้างพื้นฐานด้านการคมนาคมขนส่งของประเทศ
อาทิ รถไฟทางคู่ ช่วงฉะเชิงเทรา - คลองสิบเก้า - แก่งคอย
โครงการก่อสร้างรถไฟทางคู่ ช่วงมาบกะเบา - ชุมทางถนนจิระ และชุมทางถนนจิระ - ขอนแก่น
เพื่อขนส่งสินค้าระหว่างภาคตะวันออกเฉียงเหนือ กับภาคตะวันออก และท่าเรือแหลมฉบัง
การใช้หัวรถจักรดีเซลไฟฟ้า น้ําหนักกดเพลา 20 ตัน ที่สามารถลากจูงได้สูงสุด 2,500 ตันต่อขบวน
พร้อมแคร่บรรทุกตู้สินค้าที่สามารถเพิ่มปริมาณการขนส่ง
รวมถึงการให้ความสําคัญต่อการเชื่อมโยงในการพัฒนาสิ่งอํานวยความสะดวกและศูนย์บริการโลจิสติกส์ในรูปแบบต่าง ๆ
เพื่อรองรับการเปลี่ยนรูปแบบการขนส่งสินค้า หรือการขนส่งต่อเนื่องหลายรูปแบบ
อาทิ ศูนย์รวบรวมและกระจายสินค้า สถานีขนส่งสินค้า รวมทั้งการจัดหาอุปกรณ์การยกขนตู้สินค้าทางรถไฟ
ในแนวเส้นทางยุทธศาสตร์ที่สามารถเชื่อมโยงกับฐานการผลิตอุตสาหกรรมและเกษตรกรรมของประเทศ
เพื่อเพิ่มขีดความสามารถของธุรกิจในการตอบสนองความต้องการของลูกค้า
เนื่องจากการขนส่งสินค้าทางรางถือเป็นระบบโลจิสติกส์ที่มีประสิทธิภาพ ต้นทุนต่ํา ประหยัดพลังงาน ปลอดภัยและมีความคุ้มค่า
สามารถขนส่งได้ครั้งละจํานวนมากกว่าทางถนนหลายเท่าตัว
อีกทั้งยังเป็นช่องทางในการช่วยเพิ่มรายได้แก่รฟท. อีกทางหนึ่งด้วย
สําหรับความร่วมมือการเปิดเดินขบวนรถสินค้าคอนเทนเนอร์ บรรทุกเกลือ ระหว่างสถานีมาบตาพุด - ชุมทางบัวใหญ่ กับ บริษัท เอ็น. อี. (1992) จํากัด ในวันนี้
จึงนับได้ว่าเป็นอีกหนึ่งความร่วมมือที่มีส่วนสําคัญที่รฟท. ให้การสนับสนุนการขนส่งสินค้าทางรถไฟจากแหล่งวัตถุดิบในพื้นที่จังหวัดนครราชสีมา
ส่งต่อไปยังโรงงานนิคมอุตสาหกรรมมาบตาพุด ภายใต้กรอบระยะเวลา 1 ปี
โดยขนส่งสินค้าจากศูนย์กองเก็บตู้คอนเทนเนอร์ (Container Yard) ที่สถานีชุมทางบัวใหญ่ จังหวัดนครราชสีมา
ไปยังสถานีรถไฟมาบตาพุด จังหวัดระยอง
ด้วยตู้คอนเทนเนอร์วางบนแคร่ จํานวน 25 แคร่ ความยาว 50 ตู้
อัตราค่าขนส่งแบบเหมาขบวนรถไปกลับเที่ยวละ 250,000.- บาท
ปริมาณการขนส่งในแต่ละเดือน 15 ขบวน รวม 144 ขบวน คิดเป็นมูลค่าการขนส่งรวม 36 ล้านบาท
ทั้งนี้ บริษัทฯ ได้วางแผนที่จะพัฒนาความร่วมมือกับรฟท. ในระยะยาว
โดยการลงทุนจัดหาตู้สินค้าเพื่อใช้ในการขนส่งสินค้าทางรถไฟโดยเฉพาะ
เนื่องจากการขนส่งทางรถไฟสามารถอํานวยความสะดวกทั้งในด้านปริมาณการขนส่งและช่วยลดระยะเวลาการเดินทาง
รวมทั้งช่วยประหยัดต้นทุนการขนส่งได้เป็นอย่างดี
รฟท. เชื่อมั่นว่า การขนส่งสินค้าทางรางมีโอกาสขยายตัวได้มากในอนาคต
โดยมีปัจจัยสนับสนุน เช่น ราคาน้ํามันเชื้อเพลิงที่ปรับตัวสูง
ทําให้ต้นทุนค่าขนส่งทางถนนเพิ่ม
การขนส่งทางรางจึงเป็นทางเลือกที่ช่วยลดต้นทุนค่าขนส่งได้
ประกอบกับรัฐบาล กระทรวงคมนาคม และรฟท. มีการลงทุนโครงการก่อสร้างรถไฟทางคู่
เส้นทางรถไฟสายใหม่ รวมถึงมีการจัดหาหัวรถจักรรุ่นใหม่
ซึ่งจะเชื่อมโยงเครือข่ายการขนส่งให้กว้างขึ้น
ทําให้บริษัทขนส่งต่าง ๆ มีความเชื่อมั่นต่อการขนส่งสินค้าทางราง
เห็นได้จากมีลูกค้าสนใจติดต่อเข้ามาเปลี่ยนโหมดมาใช้บริการขนส่งทางรถไฟอย่างต่อเนื่อง
อย่างไรก็ตาม เพื่อสร้างความสามารถในการแข่งขัน
โดยมีเป้าหมายในการยกระดับศักยภาพการขนส่งทางรถไฟได้อย่างมีประสิทธิภาพ
รฟท. ได้มีการพัฒนาพื้นที่ย่านสถานีหนองคาย และ CY สถานีนาทา
รวมถึงการเพิ่มขบวนรถสินค้า ทั้งรถจักร และรถพ่วง
เพื่อรองรับการขนส่งสินค้าให้สอดรับกับยุทธศาสตร์การพัฒนาโลจิสติกส์ของประเทศ
ในการสนับสนุนให้ไทยเป็นศูนย์กลางการคมนาคมขนส่งของกลุ่มอนุภูมิภาคลุ่มน้ําโขง
ตลอดจนรองรับปริมาณการขนส่งสินค้าข้ามแดนไทย-สปป.ลาว ที่มีแนวโน้มขยายตัวเพิ่มขึ้นอย่างต่อเนื่อง
โดยเฉพาะหลังการเปิดให้บริการรถไฟความเร็วสูง สปป.ลาว-จีน
ท้ายนี้รฟท. มีความมุ่งมั่นที่จะพัฒนาโครงข่ายและเพิ่มประสิทธิภาพการขนส่งทางราง
เพื่อเชื่อมโยงการคมนาคมขนส่งผู้โดยสารและสินค้าอย่างต่อเนื่อง
พร้อมทั้งเปิดให้บริการขนส่งสินค้าหลายประเภทในหลายเส้นทาง
ทั้งภายในประเทศและระหว่างประเทศ
เพื่อเป็นทางเลือกในการแก้ไขปัญหาจราจร การประหยัดเชื้อเพลิง การลดมลพิษ
ช่วยเพิ่มประสิทธิภาพการขนส่งของไทย
ซึ่งจะเป็นกลไกสําคัญในการช่วยขับเคลื่อนเศรษฐกิจในภูมิภาคให้เติบโต
ตลอดจนสามารถขับเคลื่อนยุทธศาสตร์การบริการของภาคคมนาคมขนส่งของกระทรวงคมนาคม
ในการขนส่งเสริมขนส่งทางสินค้าทั้งภายในและระหว่างประเทศผ่านระบบราง
ให้สามารถแข่งขันทัดเทียมกับอาณาประเทศ
และก้าวไปสู่การเป็นศูนย์กลางโลจิสติกส์ของภูมิภาคอาเซียน
ดัชนี RSI เดือน ก.ค.2564 ปรับตัวลดลงจากเดือนก่อนหน้าทุกภูมิภาคเนื่องจากได้รับผลกระทบจากสถานการณ์การแพร่ระบาดของ COVID-19
อย่างไรก็ดี ภาคตะวันออกเฉียงเหนือ ภาคตะวันออก และภาคเหนือยังมีความเชื่อมั่นเศรษฐกิจที่ดีขึ้นในอนาคต
นางสาวกุลยา ตันติเตมิท ผู้อํานวยการสํานักงานเศรษฐกิจการคลัง ในฐานะโฆษกกระทรวงการคลัง เปิดเผยรายงานดัชนีความเชื่อมั่นอนาคตเศรษฐกิจภูมิภาคประจําเดือนกรกฎาคม2564
จากการประมวลผลข้อมูลการสํารวจภาวะเศรษฐกิจรายจังหวัดจากสํานักงานคลังจังหวัด76 จังหวัดทั่วประเทศ
สภาอุตสาหกรรมแห่งประเทศไทยและสภาหอการค้าแห่งประเทศไทยเพื่อจัดทําดัชนีความเชื่อมั่นอนาคตเศรษฐกิจภูมิภาคพบว่า “ดัชนี RSI เดือนกรกฎาคม 2564 ปรับตัวลดลงจากเดือนก่อนหน้าทุกภูมิภาค
เนื่องจากได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (Coronavirus Disease 2019: COVID-19)
อย่างไรก็ดี ภาคตะวันออกเฉียงเหนือ ภาคตะวันออก และภาคเหนือ ยังมีความเชื่อมั่นเศรษฐกิจที่ดีขึ้นในอนาคต”
ดัชนีความเชื่อมั่นอนาคตเศรษฐกิจภาคตะวันออกเฉียงเหนืออยู่ที่ระดับ 57.6
แสดงถึงความเชื่อมั่นเศรษฐกิจในอนาคตที่มีทิศทางที่ดีขึ้นโดยเฉพาะภาคเกษตรและภาคอุตสาหกรรม
เนื่องจากเข้าสู่ช่วงฤดูเก็บเกี่ยวผลผลิตพืชเศรษฐกิจที่สําคัญเช่นข้าวนาปีอ้อยโรงงานและมันสําปะหลัง
ประกอบกับการสนับสนุนจากนโยบายภาครัฐในการช่วยเหลือเกษตรกร
สําหรับภาคอุตสาหกรรมคาดว่าความต้องการสินค้าอุตสาหกรรมจะเพิ่มขึ้นจากมาตรการกระตุ้นเศรษฐกิจของภาครัฐ
ดัชนีความเชื่อมั่นอนาคตเศรษฐกิจภาคตะวันออกอยู่ที่ระดับ 56.1
แสดงถึงความเชื่อมั่นเศรษฐกิจในอนาคตที่ดีขึ้นเช่นกัน
โดยมีปัจจัยสนับสนุนจากภาคเกษตรและภาคอุตสาหกรรม
เนื่องจากสภาพภูมิอากาศที่เอื้ออํานวยต่อการทําการเกษตร
ส่งผลให้มีแนวโน้มผลผลิตที่เพิ่มขึ้น
นอกจากนี้ ยังมีความต้องการสินค้าเกษตรจากตลาดในประเทศที่เพิ่มขึ้นอีกด้วย
ในส่วนของภาคอุตสาหกรรมคาดว่าความต้องการสินค้าอุตสาหกรรมในตลาดต่างประเทศจะเพิ่มสูงขึ้นตามการส่งออกของไทยมีการขยายตัวเพิ่มขึ้น
ดัชนีความเชื่อมั่นอนาคตเศรษฐกิจของภาคเหนืออยู่ที่ระดับ 51.7
สะท้อนถึงความเชื่อมั่นอนาคตเศรษฐกิจในอนาคตที่ดีขึ้น
โดยมีปัจจัยสนับสนุนจากภาคเกษตรและภาคอุตสาหกรรรม
เนื่องจากปริมาณน้ํามีเพียงพอต่อการเพาะปลูก
ประกอบกับการเริ่มเข้าสู่ฤดูเก็บเกี่ยวพืชเศรษฐกิจสําคัญ เช่น ลําไย และน้อยหน่า เป็นต้น
สําหรับภาคอุตสาหกรรม คาดว่าความต้องการสินค้าอุตสาหกรรมภายในประเทศจะเพิ่มขึ้น
ดัชนีความเชื่อมั่นอนาคตเศรษฐกิจภาคใต้อยู่ที่ระดับ 46.8
สะท้อนถึงความเชื่อมั่นอนาคตเศรษฐกิจที่ปรับตัวชะลอลง
แต่ยังมีปัจจัยสนับสนุนจากภาคเกษตร
เนื่องจากปริมาณผลผลิตทางการเกษตรที่มีแนวโน้มเพิ่มขึ้น เช่น มังคุด และทุเรียน เป็นต้น
ดัชนีความเชื่อมั่นอนาคตเศรษฐกิจภาคตะวันตกอยู่ที่ 41.7
สะท้อนถึงความเชื่อมั่นอนาคตเศรษฐกิจที่ชะลอลงเช่นกัน
แต่ยังมีปัจจัยสนับสนุนจากภาคเกษตรซึ่งยังมีแนวโน้มความเชื่อมั่นที่ดีขึ้น
เนื่องจากเข้าสู่ฤดูการเก็บเกี่ยวข้าว
และคาดว่าจะมีความต้องการสินค้าเกษตรภายในประเทศที่เพิ่มขึ้น
ดัชนีความเชื่อมั่นอนาคตเศรษฐกิจของ กทม. และปริมณฑลอยู่ที่ 40.2
สะท้อนความเชื่อมั่นอนาคตเศรษฐกิจที่ชะลอตัวลง
โดยเฉพาะอย่างยิ่งในภาคการลงทุนและการจ้างงานที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019
ในส่วนของดัชนีความเชื่อมั่นอนาคตเศรษฐกิจของภาคกลางอยู่ที่ระดับ 37.7
สะท้อนภาวะอนาคตเศรษฐกิจที่ชะลอตัวลง
เนื่องจากได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 เช่นกัน
ส่งผลให้ผู้ประกอบการชะลอการลงทุนลง
สํานักนโยบายเศรษฐกิจมหภาค สํานักงานเศรษฐกิจการคลัง
“ชัยวุฒิ” ตรวจเยี่ยมความคืบหน้า Thailand Digital Valley ปักหมุดพื้นที่พัฒนานวัตกรรมขั้นสูงใหญ่สุดในอาเซียน
“ชัยวุฒิ”รมว.ดีอีเอสลงพื้นที่ Thailand Digital Valley ติดตามความคืบหน้าการก่อสร้างพบปะดิจิทัลสตาร์ทอัพหวังปั้นพื้นที่สร้างสรรค์และพัฒนานวัตกรรมขั้นสูงใหญ่ที่สุดในอาเซียน
สร้างการจ้างงานด้านดิจิทัลในพื้นที่กว่า 20,000 คนและเกิดมูลค่าการลงทุนมากกว่า 50,000 ล้านบาท
นายชัยวุฒิธนาคมานุสรณ์รัฐมนตรีว่าการกระทรวงดิจิทัลเพื่อเศรษฐกิจและสังคม(ดีอีเอส)กล่าวว่าวันนี้ได้นำคณะผู้บริหารลงพื้นที่เขตส่งเสริมอุตสาหกรรมและนวัตกรรมดิจิทัล(EEC)พร้อมติดตามความคืบหน้าโครงการ Thailand Digital Valley ในอำเภอศรีราชาจังหวัดชลบุรีซึ่งอยู่ระหว่างการก่อสร้างอาคาร TDV2 : Digital Startup Knowledge Exchange Center และพบปะดิจิทัลสตาร์ทอัพ
โดยมีเป้าหมายสร้างเพื่อเป็นสถานที่แลกเปลี่ยนข้อมูลด้านเทคโนโลยีและนวัตกรรมดิจิทัลเป็นชุมชนของดิจิทัลสตาร์ทอัพ(Digital Startup Community) และพื้นที่ต่อยอดธุรกิจ
ปัจจุบันการก่อสร้างคืบหน้าแล้วกว่า 80% และคาดว่าจะแล้วเสร็จในเดือนธันวาคมนี้
โดยล่าสุดมีนักพัฒนาดิจิทัลสตาร์ทอัพรวมถึงบริษัทเทคโนโลยีสัญชาติไทยครอบคลุมตั้งแต่ยักษ์ใหญ่ในอุตสาหกรรมสื่อสาร
บริษัทแอนิเมชั่นสัญชาติไทยที่มีผลงานคว้ารางวัลระดับโลก
ผู้ให้บริการแพลตฟอร์มสำหรับการตลาดโซเชียล
ผู้ให้บริการแพลตฟอร์มด้าน Smart Community และผู้ให้บริการแอปด้านฟินเทคเป็นต้น
ร่วมจองสิทธิและแสดงความจำนงเช่าพื้นที่ในอาคารเต็มแล้ว 100%
“ที่สำคัญในปัจจุบันได้มีความพยายามส่งเสริมการลงทุนในพื้นที่ EEC โดยเฉพาะด้านดิจิทัลหรือด้าน new technology เป็นปัจจัยสำคัญในการขับเคลื่อนธุรกิจของประเทศ
ถ้าเราเปิดพื้นที่ EEC สำหรับดิจิทัลเชื่อว่าจะทำให้เกิดความเชื่อมั่นจากนักลงทุนจากต่างประเทศในด้านเทคโนโลยีสมัยใหม่ด้านดิจิทัลให้มาลงทุนมากขึ้น
เรายังมีกระบวนการเชิญชวนให้นักลงทุนด้านดิจิทัลเข้ามาลงทุนในประเทศไทย
โดยรวมจะมีการวางโครงสร้างพื้นฐานที่มีความพร้อมทั้งหมดไว้รองรับการพัฒนาธุรกิจดิจิทัลที่สำคัญ
ทาง EEC จะเข้ามาดูแลเรื่องสิทธิประโยชน์ให้ด้วยเรื่องภาษีเป็นเรื่องสำคัญ
โดยเฉพาะเรื่อง Capital gain tax ซึ่งจะมีการติดตามและผลักดันเรื่องนี้ให้ดีที่สุด” นายชัยวุฒิกล่าว
นอกจากนี้ยังได้มอบหมายสำนักงานส่งเสริมเศรษฐกิจดิจิทัล(ดีป้า)หน่วยงานในสังกัดเร่งสร้าง TDV3 : Digital Innovation Center ซึ่งเป็นหัวใจสำคัญของโครงการฯ
เพื่อเป็นพื้นที่สร้างสรรค์พัฒนาเทคโนโลยีและนวัตกรรมดิจิทัลขั้นสูงที่ใหญ่ที่สุดในภูมิภาคอาเซียนด้วยพื้นที่ 40,000 ตารางเมตร
คาดว่าจะใช้เวลาราว 2 ปีในการก่อสร้างส่วนนี้
ซึ่งถ้า Thailand Digital Valley แล้วเสร็จสมบูรณ์ทั้งโครงการคาดว่าจะช่วยส่งเสริมให้ดิจิทัลสตาร์ทอัพไทยสามารถเติบโตและก้าวสู่เวทีระดับสากล
เกิดการจ้างงานด้านดิจิทัลในพื้นที่กว่า 20,000 คนและเกิดมูลค่าการลงทุนมากกว่า 50,000 ล้านบาท
ทั้งนี้เป้าหมายการใช้งานของอาคาร TDV3 มุ่งหวังสร้างให้เป็นพื้นที่เรียนรู้เพื่อการสร้างสรรค์ขนาดใหญ่(Super Maker Space)
พื้นที่ทดลองทดสอบนวัตกรรม 5G (Next Gen Telecom Lab)
พื้นที่ล้ำสมัยด้านปัญญาประดิษฐ์(AI Lab)
พื้นที่ปฏิบัติการและพัฒนาเทคโนโลยีไอโอที(IoT Lab)
พื้นที่ปฏิบัติการและพัฒนาเทคโนโลยีโลกเสมือน(XR Lab)
พื้นที่ปฏิบัติการนวัตกรรมระบบการประมวลผลแบบคลาวด์(Cloud Innovation Lab) และศูนย์สร้างสรรค์งานออกแบบ(Design Center) สำหรับบริษัทเทคโนโลยีขนาดใหญ่และดิจิทัลสตาร์ทอัพไทยในระดับภูมิภาค
นายชัยวุฒิกล่าวว่าโครงการ Thailand Digital Valley จะมีบทบาทในการเป็นศูนย์กลางการออกแบบพัฒนาวิเคราะห์ทดสอบทดลองเทคโนโลยีและนวัตกรรมดิจิทัลขั้นสูงสำหรับดิจิทัลสตาร์ทอัพและบริษัทเทคดิจิทัลชั้นนำระดับประเทศและระดับโลก
ก่อนต่อยอดสู่ตลาดเชิงพาณิชย์เป็นระบบนิเวศที่เชื่อมโยงบริษัทชั้นนำกับดิจิทัลสตาร์ทอัพในเทคโนโลยี
เป้าหมายได้แก่เทคโนโลยีเพื่อการเงิน(FinTech)
เทคโนโลยีเพื่อการเกษตร(AgTech)
เทคโนโลยีเพื่อการท่องเที่ยว(Travel Tech)
เทคโนโลยีเพื่อสุขภาพ(Health Tech)
เทคโนโลยีเพื่อการศึกษา(EdTech) และเทคโนโลยีเพื่อการบริการภาครัฐ(GovTech)
นายกฯ กล่าวปาฐกถาในการประชุม APEC CEO Summit ย้ําแนวคิด ไทยมุ่งมั่นจะทําให้ APEC “เปิดกว้าง” สําหรับทุกโอกาส “เชื่อมโยง” ในทุกมิติ และ “สมดุล” ในทุกด้าน
วันนี้ (วันศุกร์ที่ 12 พฤศจิกายน 2564) เวลา 07.06 น. ตามเวลาประเทศไทย (หรือเท่ากับเวลา 13.06 น. ของเมืองโอ๊คแลนด์) ณ เมืองโอ๊คแลนด์ ประเทศนิวซีแลนด์ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าวปาฐกถาในการประชุม APEC CEO Summit ภายใต้หัวข้อ “ประเด็นสําคัญการเป็นเจ้าภาพของไทยในปี 2565” (Thailand’s Priorities for APEC 2022) ผ่านระบบการประชุมทางไกล
โดยนายธนกร วังบุญคงชนะ โฆษกประจําสํานักนายกรัฐมนตรี เปิดเผยสาระสําคัญของปาฐกถา ดังนี้
นายกรัฐมนตรีกล่าวแสดงความยินดีกับ ABAC นิวซีแลนด์ที่จัดการประชุมครั้งนี้ออกมาได้เป็นอย่างดี
โดยในปี 2564 เป็นอีกปีที่ท้าท้ายเนื่องจากการแพร่ระบาดของโควิด-19 ยังคงส่งผลกระทบอย่างรุนแรง
อย่างไรก็ดี APEC ภายใต้การเป็นเจ้าภาพของนิวซีแลนด์ และด้วยจิตวิญญาณแห่งความร่วมมือ ได้พิสูจน์ว่า APEC สามารถยืนหยัดเอาชนะความท้าทายต่าง ๆ
ฟื้นฟูการสาธารณสุข เปิดพรมแดน และพลิกฟื้นเศรษฐกิจ
โดยมีเป้าหมายเพื่อความเป็นอยู่ที่ดีของประชาชน โลกที่เราอยู่อาศัย และความมั่งคั่งร่วมกัน
โดยตัวอย่างความสําเร็จของ APEC คือ ความพยายามร่วมกันในการเพิ่มการเข้าถึงวัคซีน และการอํานวยความสะดวกในการขนส่งวัคซีนและเวชภัณฑ์
ซึ่งในประเด็นนี้ต้องขอขอบคุณการสนับสนุนจากภาคเอกชนด้วย
เวลานี้เป็นโอกาสในการเปลี่ยนทัศนคติไปสู่ “ความพอดี”
สร้างสังคมหลังการแพร่ระบาดที่มีความยั่งยืนและสมดุล
โดยประเทศไทยได้นําโมเดลการพัฒนาเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (BCG) มาใช้เป็นส่วนหนึ่งของยุทธศาสตร์ชาติในการฟื้นฟูเศรษฐกิจหลังโควิด-19
และโมเดลนี้จะขับเคลื่อนประเด็นสําคัญในการเป็นเจ้าภาพ APEC ของไทย
นอกจากนี้ ไทยมุ่งมั่นสานต่อการทํางานที่ผ่านมาของ APEC และเชื่อมโยงกับวิสัยทัศน์ปุตราจายา ค.ศ. 2040
โดยแปลงวิสัยทัศน์ไปสู่การปฏิบัติ
ผ่านปัจจัยขับเคลื่อนทางเศรษฐกิจ 3 ประการ ได้แก่ 1) การค้าและการลงทุน 2) ดิจิทัลและนวัตกรรม และ 3) ความยั่งยืนและการมีส่วนร่วม
โดยการรับรองแผนปฏิบัติการของวิสัยทัศน์ปุตราจายาในคืนนี้จะเป็นความสําเร็จที่สําคัญของนิวซีแลนด์ในการแปลงวิสัยทัศน์ของผู้นํา APEC ไปสู่แผนการทํางานที่เป็นรูปธรรมและปฏิบัติได้จริง
ในปี 2565 ประเทศไทยมุ่งมั่นจะทําให้ APEC “เปิดกว้าง” สําหรับทุกโอกาส “เชื่อมโยง” ในทุกมิติ และ “สมดุล” ในทุกด้าน
วาระการเป็นเจ้าภาพ APEC ของไทยจะสอดคล้องกับเป้าหมายและการดําเนินการที่มีอยู่แล้วของ APEC
โดยประเด็นสําคัญมีอยู่ 3 ประการ ดังนี้
ประการแรก การอํานวยความสะดวกการค้าและการลงทุน
สานต่อการเปิดตลาดผ่านการส่งเสริมระบบการค้าพหุภาคี
พยายามฟื้นการหารือเรื่องการจัดทําเขตการค้าเสรีในเอเชีย-แปซิฟิก (FTAAP) หลังยุคโควิด-19
ส่งเสริมการรวมตัวทางเศรษฐกิจในภูมิภาค
ใช้ประโยชน์จากการเปลี่ยนแปลงไปสู่ดิจิทัล
และการรับมือกับประเด็นทางการค้าใหม่ ๆ เช่น การเปลี่ยนแปลงสภาพภูมิอากาศ สาธารณสุข และการพัฒนาที่ครอบคลุม
ซึ่งไทยหวังว่าจะได้ทํางานอย่างแข็งขันร่วมกับภาคเอกชนในเรื่องนี้
ประการที่สอง การฟื้นฟูความเชื่อมโยง
ไทยให้ความสําคัญกับการฟื้นฟูการเดินทางข้ามพรมแดนที่ปลอดภัยและไร้รอยต่อ
โดยตั้งแต่เมื่อวันที่ 1 พฤศจิกายน ไทยได้เปิดประเทศเพื่อรับนักเดินทางทางอากาศจาก 63 ประเทศและอาณาเขต
ซึ่งเขตเศรษฐกิจ APEC ส่วนใหญ่ก็รวมอยู่ด้วย
ทั้งนี้ ความเชื่อมโยงเป็นหนึ่งในประเด็นสําคัญที่ไทยจะผลักดัน
ไทยจะดําเนินการตามคําแนะนําของ ABAC ในการจัดตั้งคณะทํางานด้านการเดินทางอย่างปลอดภัย
เพื่อร่วมมือกันเชื่อมโยงภูมิภาคเข้าด้วยกันอีกครั้ง
ประการที่สาม การส่งเสริมการเติบโตที่ยั่งยืนและครอบคลุม
ไทยยืนยันว่าการเติบโตทางเศรษฐกิจของ APEC จะครอบคลุมและยั่งยืน
โดยในที่ประชุม COP26 เมื่อสัปดาห์ที่ผ่านมา ผู้นําประเทศต่าง ๆ ได้ยืนยันความมุ่งมั่นร่วมกันเพื่อนําไปสู่การสร้างความยั่งยืนและการมีสภาพภูมิอากาศที่ดี
และการดําเนินการทางเศรษฐกิจต่าง ๆ รวมถึง โมเดลเศรษฐกิจ BCG
ซึ่งให้ความสําคัญกับการจัดการการเปลี่ยนแปลงสภาพภูมิอากาศและความท้าทายด้านสิ่งแวดล้อมในภูมิภาค
ควบคู่ไปกับการเติบโตทางเศรษฐกิจที่แข็งแกร่งและยืดหยุ่น
ในตอนท้าย นายกรัฐมนตรีกล่าวว่า วาระการเป็นเจ้าภาพ APEC ของไทยได้สะท้อนข้อเรียกร้องของภาคธุรกิจที่ต้องการให้ฟื้นฟูเศรษฐกิจ
รวมทั้งทําให้เศรษฐกิจเข้มแข็งและมีความยืดหยุ่นมากขึ้น
พร้อมยืนยันว่า ไทยจะสานต่องานของ APEC และมอบมุมมองใหม่ต่อประเด็นอื่น ๆ ที่เกี่ยวข้อง
โดยเฉพาะในบริบทของโลกหลังโควิด-19
นายกฯ ร่วมเวทีการประชุมสุดยอดอาเซียน-สหรัฐ ครั้งที่ 9 เน้นการก้าวสู่ “Next Normal” อย่างยั่งยืน ยึด BCG เพื่อพลิกโฉมประเทศ
วันนี้ (26 ตุลาคม 2564) เวลา 20.00 น. ณ ตึกภักดีบดินทร์ ทําเนียบรัฐบาล พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมการประชุมสุดยอดอาเซียน-สหรัฐอเมริกาฯ ครั้งที่ 9 ผ่านระบบการประชุมทางไกล
โดยมีผู้นําประเทศสมาชิกอาเซียน และประธานาธิบดีสหรัฐอเมริกา โจ ไบเดน เข้าร่วม
โดยนายธนกร วังบุญคงชนะ โฆษกประจําสํานักนายกรัฐมนตรี กล่าวสรุปสาระสําคัญของการประชุม ดังนี้
ประธานาธิบดี โจ ไบเดน เข้าร่วมการประชุมเป็นครั้งแรกนับตั้งแต่เข้ารับตําแหน่งประธานาธิบดี
โดยประธานาธิบดีได้กล่าวถึงความสําคัญระหว่างสหรัฐฯ กับอาเซียนที่มีความสําคัญมากขึ้น
ทั้งนี้ ประธานาธิบดีสหรัฐฯ เห็นว่า การก้าวผ่านศตวรรษที่ 21 ต้องร่วมมือกันเพื่อสู้กับโควิด – 19
รวมทั้งการเปลี่ยนแปลงทางสภาพภูมิอากาศ และการสร้างความเข้มแข็งด้านความมั่นคงทางไซเบอร์ร่วมกัน
ซึ่งประธานาธิบดีสหรัฐฯ มุ่งหวังที่จะได้ร่วมกับอาเซียนเพื่อประโยชน์ร่วมกันต่อไป
ในตอนท้าย ประธานาธิบดีสหรัฐฯ ได้กล่าวว่าสหรัฐฯ ให้คํามั่นกับความสัมพันธ์ร่วมกับอาเซียน
ยืนยันสนับสนุนการเป็นแกนกลางของอาเซียน
ตลอดจนยืนยันที่จะมีความช่วยเหลือให้กับอาเซียนอย่างต่อเนื่องในอนาคต เพื่อสนับสนุนอาเซียนให้ Build Back Better
นายกรัฐมนตรียินดีที่นายโจ ไบเดน ประธานาธิบดีสหรัฐฯ เข้าร่วมการประชุมสุดยอดอาเซียน-สหรัฐฯ ในครั้งนี้
ถือเป็นการส่งสัญญาณที่ชัดเจนว่า สหรัฐฯ มุ่งมั่นที่จะเสริมสร้างความสัมพันธ์กับอาเซียนให้แน่นแฟ้นยิ่งขึ้นผ่านเป้าหมายร่วมกันคือ การสร้างสันติภาพ เสถียรภาพ และความเจริญรุ่งเรืองในภูมิภาค
อาเซียนกับสหรัฐฯ มีประวัติศาสตร์ความร่วมมือระหว่างกันมาถึง 45 ปี
ผ่านความท้าทายร่วมกันมาหลายประการ
ทั้งนี้ ขอบคุณที่สหรัฐมีบทบาทที่สร้างสรรค์ในภูมิภาคอินโดแปซิฟิก
ในโอกาสนี้ นายกรัฐมนตรีได้เสนอแนวทางความร่วมมือของอาเซียน-สหรัฐฯ ใน 3 ประเด็นสําคัญ ได้แก่
ความร่วมมือในการกระจายวัคซีนให้แก่ประชาชนอย่างทั่วถึงและรวดเร็ว
นายกรัฐมนตรีได้กล่าวขอบคุณสหรัฐฯ ที่สนับสนุนวัคซีนจํานวนมากให้แก่ประเทศต่าง ๆ ในอาเซียน รวมถึงไทย
รวมทั้งยินดีที่สหรัฐฯ ตั้งเป้าหมายจะขยายฐานการผลิตวัคซีนไปยังภูมิภาคต่าง ๆ
ซึ่งไทยพร้อมให้ความร่วมมือทั้งในด้านการวิจัยและพัฒนา
และการกระจายวัคซีนอย่างมีประสิทธิภาพ
การให้ความสําคัญกับการเติบโตสีเขียว เพื่อก้าวไปสู่ “Next Normal” อย่างยั่งยืน
หวังว่าสหรัฐฯ จะขยายความร่วมมือกับอาเซียนในด้านสิ่งแวดล้อมและการเปลี่ยนแปลงสภาพภูมิอากาศ
โดยเฉพาะการส่งเสริมการลงทุนและการสร้างงานในอุตสาหกรรมที่เป็นมิตรกับสิ่งแวดล้อม
ผ่านแผนการเงินระหว่างประเทศด้านสภาพภูมิอากาศของสหรัฐฯ (U.S. International Climate Finance Plan)
ซึ่งจะมีส่วนช่วยให้อาเซียนบรรลุเป้าหมาย
อาทิ การลดความเข้มข้นในการใช้พลังงานลงร้อยละ 32
และการเพิ่มสัดส่วนการใช้พลังงานหมุนเวียนเป็นร้อยละ 23 ภายในปี ค.ศ. 2025
ทั้งนี้ ในส่วนของไทย รัฐบาลมุ่งมั่นที่จะ “พลิกโฉมประเทศ”
ใช้โมเดลเศรษฐกิจ BCG ที่เน้นความสมดุลระหว่างการพัฒนาเศรษฐกิจกับการรักษาสิ่งแวดล้อมในการฟื้นฟูจากโควิด-19 อย่างเข้มแข็งและยั่งยืน
โดยไทยจะผลักดันประเด็นเศรษฐกิจ BCG ในช่วงการเป็นเจ้าภาพการประชุมเอเปคปี ค.ศ. 2022
ซึ่งหวังว่าจะได้ต้อนรับประธานาธิบดีไบเดนที่ประเทศไทย
นายกรัฐมนตรียินดีที่ในวันนี้ได้ร่วมรับรองแถลงการณ์ผู้นําอาเซียน-สหรัฐฯ ว่าด้วยการพัฒนาด้านดิจิทัล
ซึ่งจะต่อยอดไปสู่ความร่วมมือที่เป็นรูปธรรม
โดยเฉพาะการพัฒนาเศรษฐกิจดิจิทัล
ถือเป็นแรงขับเคลื่อนสําคัญที่จะช่วยให้ GDP อาเซียนขยายตัวได้ถึงกว่า 1 ล้านล้านดอลลาร์สหรัฐ ภายในปี ค.ศ. 2025
โดยไทยมุ่งผลักดันโครงการ “ดิจิทัลพาร์คไทยแลนด์” ภายใต้ EEC เพื่อเป็นศูนย์กลางความร่วมมือของเศรษฐกิจที่สร้างสรรค์และการสร้างดิจิทัลสตาร์ทอัพในภูมิภาค
ในช่วงท้าย นายกรัฐมนตรีเน้นย้ําถึงการทํางานร่วมกันของมหาอํานาจเพื่อสร้างสภาพแวดล้อมที่สงบ สันติ และเอื้ออํานวยต่อการฟื้นตัวหลังโควิด-19
โดยหวังว่า พัฒนาการต่าง ๆ รวมถึงการจัดทํายุทธศาสตร์อินโด-แปซิฟิก ฉบับใหม่ของสหรัฐฯ และหุ้นส่วนไตรภาคีด้านความมั่นคงในเอเชียแปซิฟิก (AUKUS) จะเป็นไปในเชิงสร้างสรรค์
สนับสนุนความเป็นแกนกลางของอาเซียน และหลักการภายใต้มุมมองอาเซียนต่ออินโด-แปซิฟิก (AOIP)
รัฐมนตรีว่าการกระทรวงยุติธรรม ตรวจการทดลองการผลิตฟ้าทะลายโจรอัดเม็ด หลังให้องค์การเภสัชกรรมซ่อมเครื่องปั๊มยาบ้า พร้อมกินโชว์ ยันสะอาดปลอดภัยตามมาตรฐาน
ล้าง - เปลี่ยนหัวตอกอย่างดี ให้โรงพยาบาลราชทัณฑ์ดูแลการผลิต
เผยภาคเอกชนสนใจเยอะพร้อมช่วยบริจาคผง
ในวันเสาร์ที่ ๒๑ สิงหาคม ๒๕๖๔ เวลา ๑๐.๐๐ น. ณ สํานักงาน ป.ป.ส.
นายสมศักดิ์ เทพสุทิน รัฐมนตรีว่าการกระทรวงยุติธรรม ตรวจเยี่ยมการทดลองทดสอบการผลิตฟ้าทะลายโจรแบบอัดเม็ด จากเครื่องปั๊มยาบ้าที่ยึดมาจากผู้ผลิต
โดยมี น.ส.ณัฐธ์ภัสส์ ยงใจยุทธ ผู้ช่วยรัฐมนตรีประจํากระทรวงยุติธรรม นายโฆสิต สุวินิจจิต คณะที่ปรึกษารัฐมนตรีว่าการกระทรวงยุติธรรม นายวิชัย ไชยมงคล เลขาธิการ ป.ป.ส. และ นพ.วัฒน์ชัย มิ่งบรรเจิด รักษาการผู้อํานวยการทัณฑสถานโรงพยาบาลราชทัณฑ์ ร่วมตรวจเยี่ยม
นายสมศักดิ์ กล่าวว่า วันนี้ ป.ป.ส. กําลังจะผลิตฟ้าทะลายโจรแบบอัดเม็ด กํากับดูแลโดยโรงพยาบาลราชทัณฑ์
ซึ่งวันนี้มีเจ้าหน้าที่ของกรมราชทัณฑ์มาช่วยให้คําแนะนําต่างๆ ให้เป็นไปตามกฎหมายด้วย
ในส่วนของฟ้าทะลายโจรผงวันนี้ได้ บริษัท กุยลิ้มฮึ้ง ปราชญา จํากัด บริษัทที่มีความชํานาญด้านสมุนไพรไทย-จีน มากว่า ๑๐๐ ปี บริจาคฟ้าทะลายโจร ๖๐๐ กิโลกรัม โดยนายชุติพงษ์ กอร์ปอริยจิต เป็นตัวแทนมอบ
โดยการดําเนินการวันนี้เป็นการเริ่มทดลองหลังเราซ่อมเครื่องจักรได้
หลังจากที่ช่างจากองค์กรเภสัชกรรมมาซ่อมให้และเปลี่ยนหัวตอกใหม่
โดยเครื่องนี้เป็นเครื่องรูปแบบเดียวกับที่องค์การเภสัชกรรมใช้
ซึ่งเรายึดมาได้จากลุ่มผู้ค้ายา
โดยกลุ่มผู้ค้าได้นําไปแปลงหัวตอก
เราจึงนํามาซ่อม ทําความสะอาดและเปลี่ยนไปเป็นหัวตอกเดิมสําหรับผลิตยา
นายสมศักดิ์ กล่าวอีกว่า ส่วนที่มีคนกังวลถึงความสะอาดเพราะเคยผลิตยาบ้ามาก่อน
ตรงนี้ไม่ต้องห่วงเราได้ทําความสะอาดล้างทุกซอกทุกมุมอย่างดี
และที่ตรงหัวตอกเราได้ถอดทิ้งไปทั้งหมด
และมีการตรวจจากองค์การเภสัชกรรม ขอให้ทุกท่านสบายใจได้
โดยเมื่อเราผลิตในการใช้ผู้ต้องขังในเรือนจําแล้ว หากมีเหลือเราจะแจกจ่ายได้ตามกฎระเบียบของกฎหมาย
ส่วนเรื่องของวัตถุดิบ นอกจากทุกเรือนจําจะปลูกแล้ว ทาง ป.ป.ส. มีงานที่เกี่ยวข้องกับกองทุนแม่ของแผ่นดิน มี ๒๔,๔๕๕ หมู่บ้านทั่วประเทศ เป็นหมู่บ้านพัฒนา
เราหาอาสาสมัครประมาณ ๑,๐๐๐ หมู่บ้าน
และเตรียมเงินเพื่อสนับสนุนต้นกล้า ๑๒ ล้านต้น ปลูกไร่ละ ๑๒,๐๐๐ ต้น เพื่อเป็นจุดเริ่มต้นของการปลูก
จะเริ่มในวันที่ ๒๓ สิงหาคม ซึ่งเป็นเดือนของวันแม่
จะเก็บได้ช่วงเดือนธันวาคม ซึ่งเป็นช่วงเดือนของวันพ่อ
ตนเชื่อว่าเมื่อเวลาผ่านไปเรื่อยๆ จะมีฟ้าทะลายโจรมากขึ้น
ตนทําการบ้านตลอดเวลาเพราะมีเรือนจําติดเชื้อเรื่อยๆ
แต่เราให้ยาเร็ว ทํางานกันเร็วทําให้เชื้อไม่ลงปอดลดการเสียชีวิตได้
ซึ่งหากประชาชนมีฟ้าทะลายโจรแล้วไม่มีที่ผลิตสามารถติดต่อ ป.ป.ส. และเรือนจําทั่วประเทศได้
นายวิชัย กล่าวว่า เครื่องอัดเม็ดยาตัวนี้เป็นเครื่องสําหรับอัดยาเพื่อรักษาโรคที่ผู้ค้ายานําไปแปลงหัวนําไปผลิตยาบ้า
แต่เราได้ซ่อมแซมทําความสะอาดเรียบร้อย
ส่วนการผลิตยาในครั้งนี้ เราดําเนินการตาม พ.ร.บ.ผลิตภัณฑ์พืชสมุนไพร ๒๕๖๒ ที่กําหนดการผลิต การซื้อนําเข้าส่งออก ต้องขออนุญาต อย.
แต่ พ.ร.บ.พืชสมุนไพร ๒๕๖๒ มีข้อยกเว้นให้กับกระทรวง ทบวง กรม และสถาบันการศึกษา รวมทั้งหน่วยงานอื่นของรัฐ สามารถทําเพื่อรักษาโรคได้
แต่เราต้องปรึกษากับ อย.ก่อน เพื่อให้ถูกต้อง
นพ.วัฒน์ชัย กล่าวว่า ที่ผ่านมาเราเป็นหน่วยบริการสุขภาพตามมาตรฐานของกระทรวงสาธารณสุข
ซึ่งในเรื่องนี้ เราจะกํากับดูแลการผลิต มีแพทย์ พยาบาล และเภสัชกร มาช่วยดูแลและควบคุมทุกขั้นตอน
เมื่อผลผลิตออกมาแล้ว เราจะกํากับการใช้กับผู้ป่วยให้ถูกต้องตามมาตรฐานด้วย
นายโฆสิต กล่าวว่า โครงการนี้เป็นที่สนใจของภาคประชาชนมาก
จึงมีบริษัทที่ทราบข่าวอยากมาสนับสนุนโครงการ
เพื่อสนับสนุนประชาชนในภาวะวิกฤต
และเรากําลังเผยแพร่ให้อาสาสมัครยุติธรรม เผยแพร่ความรู้ในการรักษา ป้องกัน และการปลูกฟ้าทะลายโจร เพื่อขยายผลในเรื่องนี้
จากนั้นนายสมศักดิ์ และคณะได้เดินรับชมขั้นตอนการผลิต รวมทั้งได้ทดลองกินยาฟ้าทะลายโจรเพื่อยืนยันว่าสามารถกินได้จริง
มีความสะอาดและปลอดภัยตามมาตรฐาน
รมว.เฮ้ง ติดตาม แฟคทอรี่แซนด์บ็อกซ์ และการฉีดวัคซีนผู้ประกันตนในสถานประกอบการ จ.ชลบุรี
เมื่อวันที่ 28 สิงหาคม 2564 นายสุชาติชมกลิ่นรัฐมนตรีว่าการกระทรวงแรงงานลงพื้นที่ติดตามการดําเนินงานโครงการแฟคทอรี่แซนด์บ็อกซ์ (Factory Sandbox) พร้อมตรวจเยี่ยมการฉีดวัคซีนและให้กําลังใจแก่ผู้ประกันตนในสถานประกอบการ ณ บริษัทเอดับเบิ้ลยู (ไทยแลนด์) จํากัด ตําบลเขาคันทรง อําเภอศรีราชา จังหวัดชลบุรี
และบริษัทแวนด้าแพค จํากัด ตําบลคลองตําหรุ อําเภอเมือง จังหวัดชลบุรี
โดยมีนายสุรชัยชัยตระกูลทอง ผู้ช่วยรัฐมนตรีประจํากระทรวงแรงงาน
นางธิวัลรัตน์อังกินันทน์ ที่ปรึกษารัฐมนตรีว่าการกระทรวงแรงงาน
นายสุเทพชิตยวงษ์ เลขานุการรัฐมนตรีว่าการกระทรวงแรงงาน
พล.ต.ต.นันทชาติศุภมงคล ประจําสํานักนายกรัฐมนตรี ปฏิบัติหน้าที่ประจํากระทรวงแรงงาน
นางเธียรรัตน์นะวะมะวัฒน์ โฆษกกระทรวงแรงงาน (ฝ่ายการเมือง)
นายสุทธิสุโกศล ปลัดกระทรวงแรงงาน
นายภัครธรณ์เทียนไชย ผู้ว่าราชการจังหวัดชลบุรี
นายธวัชชัยศรีทอง รองผู้ว่าราชการจังหวัดชลบุรี
นายยูกิฮิโรโทริยามา ประธานกรรมการบริษัทริโก้แมนูแฟคเจอริ่ง (ประเทศไทย) จํากัด
นายวราวงศ์ตั้งกิจเวทย์ ประธานกรรมการบริษัทแวนด้าแพค จํากัด
พร้อมด้วยผู้บริหารระดับสูงกระทรวงแรงงานเข้าร่วมในครั้งนี้ด้วย
โดยนายสุชาติกล่าวว่ารัฐบาลภายใต้การบริหารของท่านนายกรัฐมนตรีและรัฐมนตรีว่าการกระทรวงกลาโหม พล.อ.ประยุทธ์จันทร์โอชา
และท่านรองนายกรัฐมนตรี พล.อ.ประวิตรวงษ์สุวรรณ ได้ให้ความห่วงใยและติดตามผลกระทบจากสถานการณ์การแพร่ระบาดของโควิด-19 ในด้านเศรษฐกิจและความเป็นอยู่ของพี่น้องประชาชน
ได้สั่งการให้ทุกกระทรวงทํางานบูรณาการร่วมกันเพื่อแก้ไขปัญหาที่เป็นความเดือดร้อนเร่งด่วน
เพื่อให้เกิดผลสัมฤทธิ์อย่างเป็นรูปธรรมรวดเร็วและทันเหตุการณ์
นายสุชาติกล่าวต่อว่าผมในฐานะรัฐมนตรีว่าการกระทรวงแรงงานได้เล็งเห็นถึงความสําคัญในการขับเคลื่อนเศรษฐกิจและการดูแลคุณภาพชีวิตของพี่น้องผู้ใช้แรงงาน
โดยแฟคทอรี่แซนด์บ็อกซ์มุ่งเป้าหมายที่โรงงานภาคการผลิตส่งออกขนาดใหญ่
ซึ่งเป็นกลไกหลักที่พยุงเศรษฐกิจประเทศ
สําหรับจังหวัดชลบุรีมีสถานประกอบการ 11 แห่งที่ดําเนินโครงการแฟคทอรี่แซนด์บ็อกซ์
โดยหน่วยงานในสังกัดกระทรวงแรงงานจังหวัดชลบุรี
และโรงพยาบาลในเครือข่ายประกันสังคมได้ร่วมดําเนินการตรวจสถานประกอบกิจการ
และในวันนี้ได้ดําเนินการฉีดวัคซีนให้แก่ผู้ประกันตนที่เข้าร่วมโครงการฯ จํานวน 2 บริษัท ได้แก่ บริษัทเอดับเบิ้ลยู (ไทยแลนด์) จํากัด และบริษัทแวนด้าแพค จํากัด
จากนั้นรมว.แรงงานและคณะได้พบปะพูดคุยกับสมาคมนักลงทุนชาวญี่ปุ่น (CRJA)
ซึ่งทางสมาคมได้กล่าวขอบคุณรัฐบาลและกระทรวงแรงงานที่ได้ดําเนินการเร่งฉีดวัคซีนป้องกันโควิด-19 ให้แก่ผู้ประกันตน
เป็นการสร้างความเชื่อมั่นให้แก่นักลงทุนในประเทศไทย
โดยเฉพาะการที่ประเทศไทยมีมาตรการในการดูแลคนงานของบริษัทเป็นอย่างดี
รวมทั้งมาตรการควบคุมการแพร่ระบาดของโควิด-19 เพื่อสร้างภูมิคุ้มกันหมู่ให้แรงงาน
และทําให้ภาคธุรกิจเดินหน้าต่อไปได้
“ผมขอชื่นชมผู้บริหารของบริษัทเอดับเบิ้ลยู (ไทยแลนด์) จํากัด
และบริษัทแวนด้าแพค จํากัด ที่ได้ดําเนินกิจกรรมของบริษัทตามแนวทางแฟคทอรี่แซนด์บ็อกซ์
ซึ่งมีหัวใจหลักคือตรวจรักษาควบคุมและดูแล
โดยดําเนินการในลักษณะ “เศรษฐศาสตร์สาธารณสุข”
คือการดําเนินการควบคู่กันระหว่าง “สาธารณสุข” และ “เศรษฐกิจ”
เพื่อสร้างภูมิคุ้มกันให้พนักงาน
และสร้างความเชื่อมั่นในการขับเคลื่อนระบบเศรษฐกิจ
นับเป็นการช่วยประเทศชาติให้ก้าวพ้นวิกฤตโควิดนี้ไปด้วยกัน” นายสุชาติกล่าวในท้ายสุด
สําหรับโครงการแฟคทอรี่แซนด์บ็อกซ์เป็นมาตรการการป้องการและควบคุมการแพร่ระบาดในโรงงานในพื้นที่เฉพาะ
ร่วมมือดําเนินการโดยกระทรวงอุตสาหกรรมร่วมกับกระทรวงแรงงาน
กระทรวงมหาดไทยและกระทรวงสาธารณสุข
ซึ่งมีหัวใจหลักในการดําเนินงานตรวจรักษาควบคุมและดูแลให้กับผู้ใช้แรงงานในโรงงานภาคการผลิตส่งออกหลักขนาดใหญ่
ซึ่งเป็นกลไกที่พยุงเศรษฐกิจประเทศ
ซึ่งมี 4 sector ได้แก่ ยานยนต์
สําหรับโรงงานขนาดใหญ่ที่มีผู้ประกันตน 500 คนขึ้นไป
โดยมีโครงการนําร่องการป้องการและควบคุมการแพร่ระบาดในโรงงาน (Factory Sandbox) ในเฟสแรกดําเนินการไปแล้วใน 4 จังหวัด
สําหรับในเฟส 2 จะขยายไปยังจังหวัดพระนครศรีอยุธยา
และสมุทรปราการในช่วงต้นเดือนกันยายน 2564 ที่จะถึงนี้ต่อไป
กรมเจ้าท่า ขานรับนโยบายรัฐบาลและกระทรวงคมนาคม เร่งกําจัดตบชวา พร้อมพิจารณาอนุญาตขุดลอกต่างตอบแทน แก้ไขปัญหาภัยแล้ง และอุทกภัยให้ประชาชน
การแก้ไขปัญหาผักตบชวาและวัชพืชในแม่น้ํา ลําคลอง แหล่งน้ําสาธารณะต่าง ๆ เป็นภารกิจหลักที่กรมเจ้าท่า ให้ความสําคัญ
โดยดําเนินการตามแผนการกําจัดผักตบชวาและวัชพืชในแหล่งน้ําที่รับผิดชอบอย่างต่อเนื่อง
เพื่อไม่ให้เกิดการสะสมตัวสร้างปัญหาการสัญจรทางน้ําและการระบายน้ํา
โดยนําเครื่องจักรบูรณาการ ร่วมกับกรมชลประทาน และกรมโยธาธิการและผังเมือง ทั้งในส่วนกลางและระดับจังหวัด
เร่งแก้ไขปัญหาผักตบชวา สอดคล้องกับนโยบายของรัฐบาล
ในการขับเคลื่อนการแก้ไขปัญหาผักตบชวาและวัชพืช เพื่อแก้ไขปัญหาดังกล่าวให้เป็นรูปธรรมและมีความยั่งยืน
สอดคล้องกับยุทธศาสตร์ชาติ 20 ปี และแผนพัฒนาเศรษฐกิจและสังคมแห่งชาติ
ร่วมกันขับเคลื่อนยุทธศาสตร์การบริหารจัดการน้ําของประเทศ
ปัจจุบัน กรมเจ้าท่าได้เปิดหน่วยกําจัดผักตบชวาและวัชพืช
โดยมีสํานักงานพัฒนาและบํารุงรักษาทางน้ําที่ 1 และสํานักงานพัฒนาและบํารุงรักษาทางน้ําที่ 2 เป็นหลักในการดําเนินงาน
โดยมีผลสํารวจของสํานักงานพัฒนาเทคโนโลยีอวกาศและภูมิสารสนเทศ (Gisda) จํานวน 640 จุด
ผลสํารวจพบผักตบชวา ในพื้นที่รับผิดชอบของกรมเจ้าท่าจํานวน 156,714.13 ตัน
ปัจจุบันจัดเก็บได้ 132,499.86 ตัน คิดเป็นผลงานร้อยละ 84.55 ตามพื้นที่รับผิดชอบดังนี้
สํานักงานพัฒนาและบํารุงรักษาทางน้ําที่ 1 จังหวัดพระนครศรีอยุธยา
แม่น้ําเจ้าพระยา ตั้งแต่ใต้เขื่อนเจ้าพระยา จังหวัดชัยนาท จนสุดเขต จังหวัดนนทบุรี (สะพานพระราม 7 ) ระยะทาง 160 กิโลเมตร
แม่น้ําลพบุรี ตั้งแต่จุดเริ่มต้นแม่น้ําลพบุรี จังหวัดสิงห์บุรี จนถึงจุดที่บรรจบ แม่น้ําป่าสัก จังหวัดพระนครศรีอยุธยา ระยะทาง 67 กิโลเมตร
แม่น้ําป่าสัก ตั้งแต่ใต้เขื่อนพระราม 6 อําเภอท่าเรือ จนถึงจุดที่บรรจบกับแม่น้ําเจ้าพระยา (วัดพนัญเชิง) ระยะทาง 50 กิโลเมตร
แม่น้ําน้อย ตั้งแต่ประตูระบายน้ําผักไห่ อําเภอผักไห่ จนถึงจุดบรรจบกับแม่น้ําเจ้าพระยา อําเภอบางไทร ระยะทาง 42 กิโลเมตร
สํานักพัฒนาและบํารุงรักษาทางน้ําที่ 2 จังหวัดนครสวรรค์
แม่น้ําเจ้าพระยา ตั้งแต่ปากน้ําโพ จังหวัด นครสวรรค์ ถึง อําเภอเมือง จังหวัดชัยนาท
แม่น้ําสะแกกรัง เขตพื้นที่ จังหวัดอุทัยธานี
แม่น้ําท่าจีน เขตพื้นที่ จังหวัดชัยนาท
นอกจากนี้ กรมเจ้าท่า ได้ดําเนินการออกใบอนุญาตโครงการขุดลอกต่างตอบแทน จํานวน 138 แห่ง 38 จังหวัด
เนื้อดินรวมประมาณ 6,252,224.29 ลูกบาศก์เมตร
และอยู่ระหว่างพิจารณาอีก 61 แห่ง เนื้อดินรวมประมาณ 4,675,124.62 ลูกบาศก์เมตร
สามารถประหยัดงบประมาณแผ่นดินได้ถึง 601 ล้านบาท แบ่งเป็น
สํานักงานเจ้าท่าภูมิภาคที่ 1 (จังหวัดเชียงใหม่) อนุญาต 87 จุด คิวดิน 2,885,190.73 ลูกบาศก์เมตร
อยู่ระหว่างพิจารณาใบอนุญาต 28 จุด คิวดิน 722,080.37 ลูกบาศก์เมตร
สํานักงานเจ้าท่าภูมิภาคที่ 2 (จังหวัดพระนครศรีอยุธยา) ใบอนุญาต 5 จุด คิวดิน 478,225.50 ลูกบาศก์เมตร
อยู่ระหว่างพิจารณาใบอนุญาต 1 จุด
สํานักงานเจ้าท่าภูมิภาคที่ 3 (จังหวัดสมุทรสงคราม) ใบอนุญาต 3 จุด คิวดิน 121,527.50 ลูกบาศก์เมตร
อยู่ระหว่างพิจารณาใบอนุญาต 2 จุด
สํานักงานเจ้าท่าภูมิภาคที่ 4 (จังหวัดสงขลา) ใบอนุญาต 4 จุด คิวดิน 223,738.56 ลูกบาศก์เมตร
สํานักงานเจ้าท่าภูมิภาคที่ 5 (จังหวัดภูเก็ต) ใบอนุญาต 1 จุด คิวดิน 88,242 ลูกบาศก์เมตร
สํานักงานเจ้าท่าภูมิภาคที่ 6 (จังหวัดชลบุรี) ใบอนุญาต 1 จุด คิวดิน 172,174 ลูกบาศก์เมตร
อยู่ระหว่างพิจารณาใบอนุญาต 6 จุด คิวดิน 129,103.41 ลูกบาศก์เมตร
สํานักงานเจ้าท่าภูมิภาคที่ 7(จังหวัดหนองคาย) ใบอนุญาต 37 จุด คิวดิน 2,283,126 ลูกบาศก์เมตร
อยู่ระหว่างพิจารณาใบอนุญาต 23 จุด คิวดิน 3,823,940.84 ลูกบาศก์เมตร
ทั้งนี้ รัฐมนตรีว่าการกระทรวงคมนาคม (นายศักดิ์สยาม ชิดชอบ) และรัฐมนตรีช่วยว่าการกระทรวงคมนาคม (นายอธิรัฐ รัตนเศรษฐ) ได้ผลักดันโครงการขุดลอกต่างตอบแทน
โดยมอบหมายกรมเจ้าท่าพิจารณาอนุญาตการขุดลอก ให้เป็นไปตาม กฎ ระเบียบกระทรวงมหาดไทยว่าด้วยวิธีการขุดลอกแหล่งน้ําสาธารณประโยชน์ พ.ศ. 2547
เพื่อฟื้นฟูสภาพของแหล่งน้ําไม่ให้มีการตื้นเขิน
การคมนาคมทางน้ําสะดวก สามารถกักเก็บน้ําไว้ในฤดูแล้ง
เกิดการระบายน้ําได้อย่างมีประสิทธิภาพ
ซึ่งโครงการดังกล่าวสามารถช่วยเติมเต็มการขุดลอกตามแผนฯ ให้เกิดความสมบูรณ์
พร้อมประหยัดงบประมาณแผ่นดินได้อย่างเป็นรูปธรรม
ปลัดเกษตรฯ เชิดชู “โครงการคลินิกเกษตรเคลื่อนที่ในพระราชานุเคราะห์ สมเด็จพระบรมโอรสาธิราชฯ สยามมกุฎราชกุมาร เฉลิมพระเกียรติ เนื่องในโอกาสที่ทรงเจริญพระชนมพรรษา 70 พรรษา”
มุ่งให้บริการและแก้ไขปัญหาด้านการเกษตรแก่เกษตรกรในพื้นที่อย่างเป็นรูปธรรม
ดร.ทองเปลว กองจันทร์ ปลัดกระทรวงเกษตรและสหกรณ์เปิดเผยภายหลังเป็นประธานเปิดงานโครงการคลินิกเกษตรเคลื่อนที่ในพระราชานุเคราะห์ สมเด็จพระบรมโอรสาธิราช ฯ สยามมกุฎราชกุมาร เฉลิมพระเกียรติ เนื่องในโอกาสที่ทรงเจริญพระชนมพรรษา 70 พรรษา ซึ่งจัดขึ้นในวันศุกร์ที่ 8 กรกฎาคม 2565
โดยมีนายเข้มแข็งยุติธรรมดํารงอธิบดีกรมส่งเสริมการเกษตร นายสุเทพ มณีโชติรองผู้ว่าราชการจังหวัดขอนแก่น ข้าราชการกระทรวงเกษตรและสหกรณ์ พร้อมด้วยหน่วยงานที่เกี่ยวข้อง ตลอดจนเกษตรกรเข้าร่วมณ ที่ว่าการอําเภอภูเวียง จังหวัดขอนแก่น
ว่า โครงการคลินิกเกษตรเคลื่อนที่ในพระราชานุเคราะห์ฯ เป็นรูปแบบหนึ่งของการแก้ไขปัญหาให้กับเกษตรกรในพื้นที่
พร้อมทั้งการให้บริการที่สอดคล้องกับความต้องการของเกษตรกร
มีการถ่ายทอดความรู้ให้แก่เกษตรกรไปในคราวเดียวกัน
โดยเกษตรกรจะได้รับบริการแบบครบวงจรในทุกๆ ด้าน
ซึ่งเป็นการนําบุคลากร อุปกรณ์ เครื่องมือ และองค์ความรู้ด้านการเกษตร มาให้บริการแก่พี่น้องเกษตรกรถึงในพื้นที่
“เนื่องในโอกาสมหามงคลวันเฉลิมพระชนมพรรษา พระบาทสมเด็จพระเจ้าอยู่หัว กระทรวงเกษตรและสหกรณ์ได้จัดงานโครงการคลินิกเกษตรเคลื่อนที่ในพระราชานุเคราะห์ สมเด็จพระบรมโอรสาธิราช ฯ สยามมกุฎราชกุมาร เฉลิมพระเกียรติ เนื่องในโอกาสที่ทรงเจริญพระชนมพรรษา 70 พรรษา วันที่ 28 กรกฎาคม 2565
เพื่อเป็นการแสดงความจงรักภักดี และสํานึกในพระมหากรุณาธิคุณที่ได้ทรงปฏิบัติพระราชกรณียกิจนานัปการ
โดยภายในงานประกอบด้วยกิจกรรมลงนามถวายพระพรชัยมงคล นิทรรศการเฉลิมพระเกียรติพระบาทสมเด็จพระเจ้าอยู่หัว การให้บริการคลินิกเกษตรของหน่วยงานในสังกัดกระทรวงเกษตรและสหกรณ์ หน่วยงานภาครัฐและเอกชนในพื้นที่
การจัดแสดงและจําหน่ายผลผลิต ผลิตภัณฑ์ของกลุ่มแม่บ้านเกษตรกร วิสาหกิจชุมชน Young Smart Farmer ของจังหวัดขอนแก่นและจังหวัดใกล้เคียง
โดยมีเกษตรกรมาร่วมงานและเข้ารับบริการคลินิกเกษตร ประมาณ 400 คน” ปลัดเกษตรฯ กล่าว
ทั้งนี้ กระทรวงเกษตรและสหกรณ์ ได้ขอพระราชานุญาตจัดทําโครงการคลินิกเกษตรเคลื่อนที่
กราบบังคมทูลถวายสมเด็จพระบรมโอรสาธิราชฯ สยามมกุฎราชกุมารเนื่องในโอกาสอันเป็นมิ่งมหามงคลที่พระบาทสมเด็จพระเจ้าอยู่หัว
เมื่อครั้งทรงดํารงพระราชอิสริยยศ สมเด็จพระบรมโอรสาธิราชฯ สยามมกุฎราชกุมาร ทรงมีพระชนมพรรษา 50 พรรษา วันที่ 28 กรกฎาคม 2545
และทรงรับโครงการไว้ในพระราชานุเคราะห์
ทรงพระราชทานพระราชานุญาตอัญเชิญพระนามาภิไธยย่อไว้ในเครื่องหมายตราสัญลักษณ์โครงการ
โดยเริ่มเปิดให้บริการครั้งแรกเมื่อวันที่ 22 กรกฎาคม 2545 ณ ตําบลบ้านหลวง อําเภอดอนพุด จังหวัดสระบุรี
และได้ดําเนินงานมาอย่างต่อเนื่องจนถึงปัจจุบัน มาเป็นเวลา 20 ปีแล้ว
เพื่อให้บริการแก่เกษตรกรในพื้นที่เป้าหมายที่มีปัญหา
ให้ได้รับบริการทางการเกษตรได้อย่างรวดเร็ว ทั่วถึง ทันเหตุการณ์ และสอดคล้องกับความต้องการของเกษตรกร
ซึ่งมีการบูรณาการความร่วมมือระหว่างหน่วยงานวิชาการ หน่วยงานส่งเสริม และหน่วยงานที่เกี่ยวข้อง
ร่วมพัฒนาฟื้นฟูเกษตรกรให้สามารถทําการเกษตรได้อย่างมีประสิทธิภาพ และยั่งยืนในอาชีพ
โดยเป็นการปฏิบัติงานในเชิงรุกเช่นการวิเคราะห์ดิน การวินิจฉัยโรคพืช โรคสัตว์ โรคสัตว์น้ํา
รวมถึงการถ่ายทอดเทคโนโลยีและให้ความรู้ด้านการเกษตรเสริมเพิ่มเติมควบคู่กันไปด้วย
การทางพิเศษแห่งประเทศไทย ครบรอบ 49 ปี มุ่งมั่นพัฒนาโครงข่ายระบบทางพิเศษ เชื่อมโยงระบบคมนาคม อํานวยความสะดวกในการเดินทางแก่ประชาชน
นายสรพงศ์ ไพฑูรย์พงษ์ รองปลัดกระทรวงคมนาคม ในฐานะประธานกรรมการการทางพิเศษแห่งประเทศไทย (กทพ.) กระทรวงคมนาคม เป็นประธานในงานวันคล้ายวันก่อตั้ง กทพ. ครบรอบ 49 ปี (วันที่ 27 พฤศจิกายน 2564) โดยมี นายสุรเชษฐ์ เหล่าพูลสุข ผู้ว่าการ กทพ. ผู้บริหาร พนักงาน และลูกจ้าง กทพ. ร่วมในงาน เมื่อวันที่ 26 พฤศจิกายน 2564 ณ หอประชุม กทพ.
นายสุรเชษฐ์ เหล่าพูลสุข ผู้ว่าการ กทพ. เปิดเผยว่า ตลอดระยะเวลาที่ผ่านมา กทพ. ได้มุ่งมั่นแก้ไขปัญหาการจราจร ในกรุงเทพมหานคร และปริมณฑล ตามแผนงานและภารกิจที่ได้รับมอบหมายสอดคล้องตามนโยบายของรัฐบาลและกระทรวงคมนาคม
ที่มุ่งเน้นในการพัฒนาเครือข่ายระบบทางพิเศษให้เชื่อมโยงกันอย่างบูรณาการ ช่วยอํานวยความสะดวกในการเดินทางของประชาชน
โดยปัจจุบัน กทพ. ได้เปิดให้บริการทางพิเศษรวม 8 สายทาง รวมระยะทาง 224.6 กิโลเมตร
ประกอบด้วยทางพิเศษเฉลิมมหานคร ทางพิเศษศรีรัช ทางพิเศษฉลองรัช ทางพิเศษบูรพาวิถี ทางพิเศษอุดรรัถยา ทางพิเศษสายบางนา - อาจณรงค์ ทางพิเศษกาญจนาภิเษก (บางพลี - สุขสวัสดิ์) และทางพิเศษสายศรีรัช - วงแหวนรอบนอกกรุงเทพมหานคร
นอกจากทางพิเศษทั้ง 8 สายทาง ที่เปิดให้บริการแก่ผู้ใช้ทางพิเศษมาอย่างต่อเนื่อง กทพ. ยังคงก้าวต่อไปด้วยความมุ่งมั่นเพื่อพัฒนาโครงข่ายระบบทางพิเศษ เชื่อมโยงระบบคมนาคม และอํานวยความสะดวกในการเดินทางแก่ประชาชน
โดยคํานึงถึงความรับผิดชอบต่อสังคมและสิ่งแวดล้อม
ปัจจุบัน กทพ. อยู่ระหว่างดําเนินโครงการทางพิเศษระยะเร่งด่วน จํานวน 3 โครงการ
ประกอบด้วยโครงการก่อสร้างทางพิเศษสายพระราม 3 - ดาวคะนอง - วงแหวนรอบนอกกรุงเทพมหานคร ด้านตะวันตก เพื่อเชื่อมโยงการเดินทางระหว่างกรุงเทพมหานครกับพื้นที่ปริมณฑลทางด้านตะวันตก รวมถึงการเดินทางจากจังหวัด ภาคใต้ และช่วยลดปัญหาการจราจร ช่วงบางโคล่ - สะพานพระราม 9 - ดาวคะนอง และถนนพระราม 2
ขณะนี้อยู่ระหว่างการก่อสร้าง คาดว่าจะแล้วเสร็จและเปิดให้บริการได้ปลายปี 2567
โครงการระบบทางด่วนขั้นที่ 3 สายเหนือ ระยะที่ 1 ตอน N2 ถนนประเสริฐมนูกิจ - ถนนวงแหวนรอบนอกฯ ด้านตะวันออก และระยะที่ 2 ส่วนทดแทนตอน N1 บางซื่อ - ถนนประเสริฐมนูกิจ
เพื่อแบ่งเบาปัญหาจราจรติดขัดบนถนนประเสริฐมนูกิจและถนนประดิษฐ์มนูธรรม บริเวณทางแยกต่างระดับฉลองรัช
และเชื่อมโยงโครงข่ายทางพิเศษให้เป็นโครงข่ายในแนวตะวันออก - ตะวันตกอย่างสมบูรณ์
โดยการดําเนินการ อยู่ระหว่างจัดทํารายงานขอเปลี่ยนแปลงรายละเอียดโครงการในรายงานการประเมินผลกระทบสิ่งแวดล้อม (EIA) และคณะกรรมการจัดระบบการจราจรทางบกได้อนุมัติให้ กทพ. เดินหน้าก่อสร้างในส่วนของ N2 โดยไม่ต้องรอ N1 ตามขั้นตอนเดิม
นอกจากนี้ กทพ. ยังได้รับมอบหมายให้ดําเนินโครงการในจังหวัดภูเก็ต ซึ่งเป็นพื้นที่เศรษฐกิจสําคัญของภาคใต้
และถือเป็นทางพิเศษสายแรกที่ก่อสร้างเป็นอุโมงค์ในภูมิภาค คือ โครงการทางพิเศษสายกะทู้ - ป่าตอง ระยะทาง 3.98 กม.
และโครงการทางพิเศษสายเมืองใหม่ - เกาะแก้ว - กะทู้ ซึ่งเป็นส่วนเชื่อมต่อไปยังสนามบินภูเก็ตเพื่อรองรับการเดินทางและท่องเที่ยว
ขณะนี้อยู่ระหว่างจัดทําร่าง TOR จ้างที่ปรึกษา เพื่อศึกษาความเหมาะสมทางด้านวิศวกรรม เศรษฐกิจ การเงิน และผลกระทบสิ่งแวดล้อมโดยเร็วที่สุด
และเพื่อให้สอดคล้องกับวิถีชีวิตของผู้คนในยุคปัจจุบัน กทพ. ได้นําเทคโนโลยีและนวัตกรรมที่ทันสมัยมาเพิ่มประสิทธิภาพการทํางานและการให้บริการแก่ผู้ใช้ทางพิเศษ
เช่น การพัฒนาศูนย์ควบคุมระบบจราจรอัจฉริยะ (ITS Center) การพัฒนาระบบ e-Service เพื่อให้บริการเอกสารทางอิเล็กทรอนิกส์แก่ผู้ใช้บริการทางพิเศษ
และล่าสุดได้เปิดศูนย์บริหารการจราจรทางพิเศษ (Expressway Traffic Management Center) ซึ่งเป็นศูนย์สั่งการด้านการจราจรแบบ Single Command
นอกจากนี้ ได้เพิ่มทางเลือกใหม่ในการจัดเก็บค่าผ่านทาง ด้วยการติดตั้งระบบเก็บค่าผ่านทางอัตโนมัติ แบบไม่มีไม้กั้น Multi-lane Free Flow หรือ M-Flow ตามนโยบายของกระทรวงคมนาคม
โดยบูรณาการร่วมกับกรมทางหลวงให้เป็นไปในรูปแบบและมาตรฐานเดียวกัน เพื่อแก้ไขปัญหารถติดหน้าด่านเก็บค่าผ่านทาง
โดยการดําเนินงานแบ่งเป็น 3 ระยะ
ระยะที่ 1 ติดตั้งระบบ M-Flow บนทางพิเศษฉลองรัช ที่ด่านจตุโชติ ด่านสุขาภิบาล 5-1 และด่านสุขาภิบาล 5-2
ระยะที่ 2 ติดตั้งบนทางพิเศษฉลองรัชในด่านที่เหลือของทางพิเศษบูรพาวิถี และทางพิเศษกาญจนาภิเษก รวม 60 ด่าน
ระยะที่ 3 ติดตั้งบนทางพิเศษศรีรัช ทางพิเศษเฉลิมมหานคร และทางพิเศษอุดรรัถยา รวมทั้งโครงการต่าง ๆ ในอนาคต
และเพื่อก้าวเข้าสู่ปีที่ 50 กทพ. จะยังคงพัฒนาศักยภาพต่อไปเพื่อให้ทางพิเศษเป็นทางเลือกที่คุ้มค่า ปลอดภัย ได้มาตรฐาน สร้างมูลค่าเพิ่มทางเศรษฐกิจ ส่งเสริมคุณภาพชีวิตคนไทยได้อย่างยั่งยืน
วันอาทิตย์ที่ 7 พฤศจิกายน 2564
กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยในพื้นที่ 12 จังหวัดประจําวันที่ 7 พฤศจิกายน 2564 เวลา 17.00 น.
ไม่สามารถสัญจรผ่านได้ 19 สายทาง
กรมทางหลวงชนบท (ทช.) กระทรวงคมนาคม โดยสํานักบํารุงทาง รายงานถึงสถานการณ์อุทกภัยประจําวันที่ 7 พฤศจิกายน 2564 เวลา 17.00 น.
ว่ามีถนนทางหลวงชนบทที่ประสบอุทกภัยในพื้นที่ 12 จังหวัด รวม 40 สายทาง
และไม่สามารถสัญจรผ่านได้ 19 สายทาง
แบ่งเป็น น้ําท่วมสูง 17 สายทาง (17 แห่ง)
ทางขาด โครงสร้างทางชํารุด กัดเซาะ 2 สายทาง (2 แห่ง)
1. สายทาง ชย.3010 แยก ทล.205 - อ่างเก็บน้ําลําคันฉู อําเภอบําเหน็จณรงค์ จังหวัดชัยภูมิ เส้นทางขาด (ช่วง กม. ที่ 2+600 - 2+800)
2. สายทาง ชย.024 สะพานข้ามแม่น้ําชี ท่านกโง่ อําเภอคอนสวรรค์ จังหวัดชัยภูมิ เส้นทางขาด (ช่วง กม. ที่ 2+000 - 3+600)
3. สายทาง สร.012 ถนนเชิงลาดสะพานใหม่นาหนองไผ่ - กระโพ อําเภอท่าตูม และชุมพลบุรี จังหวัดสุรินทร์ น้ําท่วมสูง 70 เซนติเมตร (ช่วง กม. ที่ 1+000 - 7+000)
4. สายทาง สร.021 ถนนเชิงลาดสะพานมิตรภาพสระขุด อําเภอชุมพลบุรี จังหวัดสุรินทร์ น้ําท่วมสูง 70 เซนติเมตร (ช่วง กม. ที่ 1+200 - 3+800)
5. สายทาง สร.022 สะพานมิตรภาพบะ - หนองเรือ อําเภอท่าตูม และชุมพลบุรี จังหวัดสุรินทร์ น้ําท่วมสูง 115 เซนติเมตร (ช่วง กม. ที่ 0+500 - 4+200)
6. สายทาง บร.018 สะพานชุมชนข้ามแม่น้ํามูล อําเภอสตึก จังหวัดบุรีรัมย์ น้ําท่วมสูง 85 เซนติเมตร (ช่วง กม. ที่ 1+250 - 1+725)
7. สายทาง มค.3001 แยก ทล.213 (กม. ที่ 8+200) - บ้านมะค่า อําเภอกันทรวิชัย จังหวัดมหาสารคาม น้ําท่วมสูง 40 เซนติเมตร (ช่วง กม. ที่ 8+900 - 9+380)
8. สายทาง มค.005 ถนนเชิงลาดสะพานลดาวัลย์ข้ามลําน้ําชี อําเภอโกสุมพิสัย จังหวัดมหาสารคาม น้ําท่วมสูง 50 เซนติเมตร
9. สายทาง มค.009 ถนนเชิงลาดสะพานบ้านคุยเชือก อําเภอโกสุมพิสัย จังหวัดมหาสารคาม น้ําท่วมสูง 50 เซนติเมตร
10. สายทาง มค.012 ถนนเชิงลาดสะพานบ้านท่าตูม ข้ามลําน้ําชี อําเภอเมือง จังหวัดมหาสารคาม น้ําท่วมสูง 45 เซนติเมตร (ช่วง กม. ที่ 1+300 - 2+100)
11. สายทาง มค.3062 แยก ทล.208 - บ้านหนองผือ อําเภอโกสุมพิสัย จังหวัดมหาสารคาม น้ําท่วมสูง 45 เซนติเมตร (ช่วง กม. ที่ 8+400 - 8+450)
12. สายทาง รอ.015 สะพานสามสัมพันธ์ (สะพานข้ามแม่น้ํามูล) อําเภอโพนทราย จังหวัดร้อยเอ็ด น้ําท่วมสูง 60 เซนติเมตร (ช่วง กม. ที่ 0+000 - 0+825)
13. สายทาง รอ.033 ถนนเชิงลาดสะพานข้ามลําน้ําชี สะพานคุยโพธิ์ - หนองแก่ง อําเภอโพธิ์ชัย จังหวัดร้อยเอ็ด น้ําท่วมสูง 90 เซนติเมตร (ช่วง กม. ที่ 2+070 - 3+365)
14. สายทาง อย.019 สะพานข้ามแม่น้ําน้อย อําเภอเสนา จังหวัดพระนครศรีอยุธยา น้ําท่วมสูง 40 เซนติเมตร (ช่วง กม. ที่ 0+000 - 0+050)
15. สายทาง อย.026 สะพานวัดอินทาราม อําเภอบางบาล จังหวัดพระนครศรีอยุธยา น้ําท่วมสูง 45 เซนติเมตร (ช่วง กม. ที่ 0+000 - 0+075)
16. สายทาง อย.5034 แยกทางหลวงชนบท อย.3006 (กม. ที่ 0+900) - บ้านดอนทอง อําเภอลาดบัวหลวง และเสนา จังหวัดพระนครศรีอยุธยา น้ําท่วมสูง 40 เซนติเมตร (ช่วง กม. ที่ 3+575 - 6+550)
17. สายทาง อย.3049 แยก ทล.340 (กม. ที่ 55+900) - บ้านบางตาเถร อําเภอลาดบัวหลวง จังหวัดพระนครศรีอยุธยา น้ําท่วมสูง 40 เซนติเมตร (ช่วง กม. ที่ 5+200 - 8+530)
18. สายทาง สพ.005 สะพานบางแม่หม้าย - บางเลน อําเภอบางปลาม้า จังหวัดสุพรรณบุรี น้ําท่วมสูง 50 เซนติเมตร (ช่วง กม. ที่ 0+100 - 0+800)
19. สายทาง นฐ.058 สะพานบางไผ่นารถข้ามแม่น้ําท่าจีน อําเภอบางเลน จังหวัดนครปฐม น้ําท่วมสูง 40 เซนติเมตร (กม. ที่ 0+300)
ทั้งนี้ ทช. ได้ติดตั้งป้ายเตือน ป้ายแนะนําเส้นทางเลี่ยง และเร่งซ่อมแซมฟื้นฟูสายทางที่ประสบอุทกภัยทันทีหลังจากระดับน้ําลดลง
เพื่ออํานวยความสะดวกปลอดภัยในการสัญจรของประชาชน
ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
โดย ทช. จะติดตามสถานการณ์อย่างใกล้ชิดและรายงานให้ทราบเป็นระยะ ๆ
ประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร. 1146
กระทรวงยุติธรรม เผย สถานการณ์โควิด-19 กรมราชทัณฑ์แนวโน้มดีขึ้น พบเรือนจําพ้นจากการระบาดเพิ่ม 2 แห่ง
ขณะที่อีกไม่น้อยกว่า 20 แห่ง เตรียมสิ้นสุดการระบาดในเดือนกันยายนนี้
ในวันพฤหัสบดีที่ 9 กันยายน 2564 เวลา 09.00 น.
ศาสตราจารย์พิเศษวิศิษฏ์ วิศิษฏ์สรอรรถ ปลัดกระทรวงยุติธรรม ในฐานะผู้อํานวยการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 ภายในสถานที่ควบคุมของหน่วยงานในสังกัดกระทรวงยุติธรรม หรือ ศบค.ยธ.
เป็นประธานการประชุมติดตามการดําเนินงานตาม 5 แผนงานการป้องกันและแก้ไขสถานการณ์ Covid-19 ภายในสถานที่ควบคุมของหน่วยงานในสังกัดกระทรวงยุติธรรม ครั้งที่ 69/2564
โดยมีนางสาวณัฐธ์ภัสส์ ยงใจยุทธ ผู้ช่วยรัฐมนตรีประจํากระทรวงยุติธรรม
นายวัลลภ นาคบัว รองปลัดกระทรวงยุติธรรม และโฆษก ศบค.ยธ.
นายนิยม เติมศรีสุข รองปลัดกระทรวงยุติธรรม
นายอายุตม์ สินธพพันธุ์ อธิบดีกรมราชทัณฑ์
นายวิตถวัลย์ สุนทรขจิต อธิบดีกรมคุมประพฤติ
พ.ต.ท.วรรณพงษ์ คชรักษ์ อธิบดีกรมพินิจและคุ้มครองเด็กและเยาวชน
และเจ้าหน้าที่ที่เกี่ยวข้อง เข้าร่วมประชุม ผ่านระบบการประชุมทางไกล (Video Conference) ร่วมกับผู้บัญชาการเรือนจําที่มีสถานการณ์การแพร่ระบาดของเชื้อไวรัส โคโรนา 2019 (COVID-19)
นายวัลลภ นาคบัว รองปลัดกระทรวงยุติธรรมและโฆษก ศบค.ยธ.เปิดเผยว่า ภาพรวมการแพร่ระบาดของโรคติดเชื้อไวรัสโควิด-19 ในเรือนจําพ้นจากการระบาดเพิ่ม 2 แห่ง
คือ เรือนจํากลางสงขลา และเรือนจําจังหวัดสุพรรณบุรี
ขณะที่ไม่พบการระบาดเพิ่มของเรือนจําต่อเนื่องเป็นวันที่ 4
ส่งผลให้เรือนจําสีแดงลดลงอยู่ที่ 37 แห่ง
และเรือนจําสีขาวที่ไม่มีการแพร่ระบาด 105 แห่ง
ขณะที่วันนี้ พบผู้ติดเชื้อรายใหม่ 631 ราย
และพบในห้องแยกกักโรคผู้ต้องขังรับใหม่ 31 ราย
ไม่มีรายงานผู้ต้องขังเสียชีวิตในวันนี้
ทําให้มีผู้ติดเชื้อที่ยังอยู่ในการดูแลของกรมราชทัณฑ์ 4,971 ราย
กลุ่มสีเขียว 85.3% สีเหลือง 13.9% และสีแดง 0.8%
เป็นพื้นที่กรุงเทพมหานคร 470 ราย
โดยมีผู้ติดเชื้อรักษาหายสะสม 54,699 ราย
หรือ 89.2% ของผู้ติดเชื้อสะสม 61,343 ราย
คิดเป็นอัตรา 0.2% ของผู้ติดเชื้อสะสมทั้งหมด
นายวัลลภ กล่าวต่อว่า สถานการณ์การระบาดของกรมราชทัณฑ์ในระยะนี้ยังคงมีแนวโน้มที่ดีขึ้น
โดยพบการเพิ่มขึ้นของเรือนจําแพร่ระบาดที่ค่อนข้างชะลอตัว
ขณะที่จํานวนเรือนจําที่จะพ้นจากการระบาดยังคงเพิ่มขึ้นต่อเนื่อง
โดยภายในเดือนนี้จะสิ้นสุดการระบาดได้อีกไม่น้อยกว่า 20 แห่ง
แม้จะพบผู้ติดเชื้อรายใหม่เป็นกลุ่มก้อน
แต่เป็นการตรวจพบในเรือนจําสีแดงที่มีการระบาดใหม่ประมาณ 2-3 แห่ง
และการตรวจพบผู้ติดเชื้อในห้องแยกกักโรค
ซึ่งเป็นผู้ต้องขังรับใหม่จากภายนอกที่ยังคงสามารถป้องกันเชื้อก่อนเข้าเรือนจําดี
ทั้งนี้ ที่ประชุม ศบค.ยธ. โดยปลัดกระทรวงยุติธรรมเป็นประธานในการประชุมเช้าวันนี้
ยังคงกําชับทุกฝ่ายดําเนินการป้องกันและควบคุมการระบาดของโรค
ซึ่งที่ผ่านมาพบว่ามาตรการในการรักษาและให้ยาแก่ผู้ติดเชื้อมีการดําเนินการอย่างเป็นระบบแล้ว
สิ่งที่ต้องเคร่งครัดเป็นพิเศษ คือมาตรการในการป้องกันเชื้อ
ทั้งในเรือนจําที่ยังไม่เคยพบการระบาดและเรือนจําที่พ้นจากการระบาดแล้ว
โดยผู้ปฏิบัติงานทุกฝ่าย ต้องมีความเข้าใจในหลักการระบาดของโรค
และหมั่นพัฒนาองค์ความรู้อยู่เสมอ
รวมทั้งการปฏิบัติงานด้วยความระมัดระวัง
เพื่อให้สามารถดําเนินการป้องกันได้อย่างถูกต้องและตรงจุด
อันจะช่วยให้สามารถป้องกันและควบคุมโรคได้อย่างมีประสิทธิภาพในท้ายที่สุด
ด้านสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ของกรมพินิจและคุ้มครองเด็กและเยาวชน
ประจําวันพฤหัสบดีที่ 9 กันยายน 2564
มีผู้ติดเชื้อและอยู่ระหว่างการรักษาตัว จํานวน 7 ราย
ด้านผลการดําเนินงานสถานพินิจฯ/ศูนย์ฝึกและอบรมฯ สีขาว มีจํานวน 48 แห่ง จากทั้งหมด 56 แห่ง
อีก 8 แห่ง แยกเป็นติดเชื้อ 5 แห่ง
ขณะที่สถิติการฉีดวัคซีนของเด็กและเยาวชนเพิ่มขึ้นเป็น 299 ราย
หรือคิดเป็น 7.48% จากทั้งหมด 4,000 ราย
และเจ้าหน้าที่ได้รับการฉีดวัคซีนคงที่ที่ 3,795 ราย
หรือคิดเป็น 86.74% จากทั้งหมด 4,375 ราย
วันพฤหัสบดีที่ 11 สิงหาคม 2565
กรมทางหลวงชนบท เผยงบประมาณสมทบผ่านการเห็นชอบจากอนุกรรมาธิการฯ แล้ว
เตรียมเดินหน้าโครงการก่อสร้างสะพานข้ามทะเลสาบสงขลา จ.สงขลา จ.พัทลุง และโครงการก่อสร้างสะพานเชื่อมเกาะลันตา จ.กระบี่ คาดว่าจะเริ่มก่อสร้างได้ในปลายปี 2566 นี้
กรมทางหลวงชนบท (ทช.) กระทรวงคมนาคม รายงานความคืบหน้าการเตรียมดําเนินโครงการก่อสร้างสะพานข้ามทะเลสาบสงขลา ต.เกาะใหญ่ อ.กระแสสินธุ์ จ.สงขลา - ต.จองถนน อ.เขาชัยสน จ.พัทลุง และโครงการก่อสร้างสะพานเชื่อมเกาะลันตาต.เกาะกลาง - ต.เกาะลันตาน้อ อ.เกาะลันตา จ.กระบี่
ซึ่งทั้งสองโครงการจะเป็นแลนด์มาร์ค (Landmark) ที่สําคัญอีกแห่งหนึ่งในอนาคต
ช่วยส่งเสริมศักยภาพด้านการท่องเที่ยวและอํานวยความสะดวกในการคมนาคมขนส่งได้อย่างเต็มประสิทธิภาพ
โครงการก่อสร้างสะพานข้ามทะเลสาบสงขลา ต.เกาะใหญ่ อ.กระแสสินธุ์ จ.สงขลา - ต.จองถนน อ.เขาชัยสน จ.พัทลุง จะช่วยเชื่อมโยงโครงข่ายการคมนาคมขนส่งให้เกิดความสมบูรณ์
เพิ่มศักยภาพในการเดินทางเชื่อมระหว่าง จ.พัทลุง กับ จ.สงขลา
ลดระยะทางประมาณ 80 กิโลเมตร หรือ ลดระยะเวลาในการเดินทางราว 2 ชั่วโมง
ซึ่งปัจจุบัน ทช.ได้ดําเนินการสํารวจออกแบบโครงการดังกล่าวแล้วเสร็จ
และได้ผ่านการเห็นชอบรายงานประเมินผลกระทบสิ่งแวดล้อม (EIA) จากคณะกรรมการสิ่งแวดล้อมแห่งชาติ (กก.วล.) เรียบร้อยแล้ว เมื่อวันที่ 3 สิงหาคม 2565 ที่ผ่านมา
ขณะนี้อยู่ระหว่างการขอความเห็นชอบจากคณะรัฐมนตรี (ครม.) พิจารณาอนุมัติก่อสร้าง
โดย ทช. ได้เสนอขอรับการจัดสรรงบประมาณดําเนินโครงการรวมทั้งสิ้น จํานวน 4,829.25 ล้านบาท
มีระยะเวลาก่อสร้าง 3 ปี (ปี 2566 - 2568)
โดยจะใช้เงินกู้ต่างประเทศและงบสมทบจากงบประมาณประจําปี
ทั้งนี้ งบประมาณประจําปี 2566 ได้ผ่านการเห็นชอบจากอนุกรรมาธิการฯ แล้ว
คาดว่าโครงการดังกล่าวจะเริ่มก่อสร้างประมาณปลายปี 2566
และจะดําเนินการแล้วเสร็จพร้อมเปิดให้ใช้บริการได้ภายในปี 2569 ต่อไป
โดยสะพานมีขนาด 2 ช่องจราจร (สามารถขยายเป็น 4 ช่องจราจรได้ในอนาคต)
และมีรูปแบบสะพานที่เหมาะสม คือ สะพานคานขึง (Extradosed Bridge) และสะพานคานคอนกรีตรูปกล่องความหนาคงที่ (Box Segmental Bridge)
นอกจากนี้ บริเวณราวสะพานได้ออกแบบให้มีความสวยงาม โดยนํารูปแบบทางจิตรกรรมมโนราห์ของท้องถิ่นมาประยุกต์อีกด้วย
สําหรับโครงการก่อสร้างสะพานเชื่อมเกาะลันตา ต.เกาะกลาง - ต.เกาะลันตาน้อย อ.เกาะลันตา จ.กระบี่
ปัจจุบัน ทช. ได้ดําเนินการสํารวจออกแบบโครงการดังกล่าวแล้วเสร็จ
และได้ผ่านการพิจารณารายงานการประเมินผลกระทบสิ่งเเวดล้อม (EIA) จากคณะกรรมการผู้ชํานาญการพิจารณารายงานประเมินผลกระทบสิ่งเเวดล้อม (คชก.) ของสํานักนโยบายเเละเเผนทรัพยากรธรรมชาติเเละสิ่งเเวดล้อม (สผ.)
ขณะนี้ ทช.ได้ส่งเล่ม EIA ฉบับสมบูรณ์ให้ สผ. เพื่อที่เสนอให้คณะกรรมการสิ่งแวดล้อมแห่งชาติ (กก.วล.) พิจารณาเห็นชอบ
รวมทั้งอยู่ระหว่างการขอความเห็นชอบจากคณะรัฐมนตรี (ครม.) พิจารณาอนุมัติก่อสร้างพร้อมกับโครงการก่อสร้างสะพานข้ามทะเลสาบสงขลา
ซึ่งจะก่อสร้างสะพานเป็นรูปแบบสะพานคานขึง (Extradosed Bridge) และสะพานคานยื่น (Balanced Cantilever Bridge)
ขนาด 2 ช่องจราจร ช่องละ 3.75 เมตร
พร้อมถนนต่อเชื่อมทั้งสองฝั่ง รวมระยะทาง 415 เมตร
รวมระยะทางตลอดโครงการ 2,240 เมตร
เมื่อก่อสร้างแล้วเสร็จจะช่วยลดระยะเวลาในการเดินทางโดยเฉพาะในช่วงวันหยุดหรือเทศกาลจากเดิมต้องใช้เวลา 2 ชั่วโมง เหลือเพียง 2 นาที
สามารถเคลื่อนย้ายผู้ป่วยไปยังโรงพยาบาลในจังหวัดกระบี่ได้อย่างรวดเร็วหากมีเหตุเจ็บป่วยฉุกเฉิน
และเป็นเส้นทางสําหรับอพยพประชาชนในกรณีเกิดภัยพิบัติ
โดย ทช. ได้เสนอขอรับการจัดสรรงบประมาณดําเนินโครงการรวมทั้งสิ้น 1,849.50 ล้านบาท
และจะดําเนินการแล้วเสร็จพร้อมเปิดให้ใช้บริการได้ภายในปี 2569
นอกจากนี้ ในวันที่ 15 สิงหาคม 2565 สํานักงานบริหารหนี้สาธารณะและกรมทางหลวงชนบท จะร่วมประชุม
เพื่อเตรียมความพร้อมสําหรับแผนการดําเนินงานในส่วนของการศึกษาผลกระทบสิ่งแวดล้อมและสังคม (Environmental and Social Framework) ร่วมกับธนาคารโลก (World Bank)
ดัชนีความเชื่อมั่นอนาคตเศรษฐกิจภูมิภาค (Thailand Regional Economic Sentiment Index: RSI) ประจําเดือนมิถุนายน 2565
ดัชนีความเชื่อมั่นอนาคตเศรษฐกิจภูมิภาคเดือน มิ.ย.2565 ปรับตัวเพิ่มขึ้นจากเดือนก่อนหน้าในหลายภูมิภาค โดยเฉพาะอย่างยิ่งภาคใต้และภาคตะวันออก จากความเชื่อมั่นทางเศรษฐกิจในอนาคตที่ดีขึ้นในภาคบริการ
“ดัชนีความเชื่อมั่นอนาคตเศรษฐกิจภูมิภาค เดือนมิถุนายน 2565 ปรับตัวเพิ่มขึ้นจากเดือนก่อนหน้าในหลายภูมิภาค โดยเฉพาะอย่างยิ่งภาคใต้และภาคตะวันออก จากความเชื่อมั่นทางเศรษฐกิจในอนาคตที่ดีขึ้นในภาคบริการ เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ที่มีแนวโน้มดีขึ้นเป็นลําดับ ส่งผลให้นักท่องเที่ยวทั้งชาวไทยและต่างประเทศมีแนวโน้มเพิ่มขึ้น”
นายวุฒิพงศ์ จิตตั้งสกุล ที่ปรึกษาด้านเศรษฐกิจการคลัง สํานักงานเศรษฐกิจการคลัง ในฐานะรองโฆษกกระทรวงการคลัง และนายพิสิทธิ์ พัวพันธ์ ผู้อํานวยการสํานักนโยบายเศรษฐกิจมหภาค เปิดเผยดัชนีความเชื่อมั่นอนาคตเศรษฐกิจภูมิภาคประจําเดือนมิถุนายน 2565 จากการประมวลผลข้อมูลการสํารวจภาวะเศรษฐกิจรายจังหวัดจากสํานักงานคลังจังหวัด 76 จังหวัดทั่วประเทศ สภาอุตสาหกรรมแห่งประเทศไทย และสภาหอการค้าแห่งประเทศไทย เพื่อจัดทําดัชนีความเชื่อมั่นอนาคตเศรษฐกิจภูมิภาค
พบว่า “ดัชนีความเชื่อมั่นอนาคตเศรษฐกิจภูมิภาค เดือนมิถุนายน 2565 ปรับตัวเพิ่มขึ้นจากเดือนก่อนหน้าในหลายภูมิภาค โดยเฉพาะอย่างยิ่งภาคใต้และภาคตะวันออก จากความเชื่อมั่นทางเศรษฐกิจในอนาคตที่ดีขึ้นในภาคบริการ เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ที่มีแนวโน้มดีขึ้นเป็นลําดับ”
ดัชนีความเชื่อมั่นอนาคตเศรษฐกิจภาคใต้อยู่ที่ระดับ 74.8 ปรับเพิ่มขึ้นจากเดือนก่อนหน้าแสดงถึงความเชื่อมั่นเศรษฐกิจในอนาคตที่เพิ่มขึ้น
โดยเป็นความเชื่อมั่นที่ดีขึ้นในภาคบริการ เนื่องจากจํานวนนักท่องเที่ยวทั้งในประเทศและต่างประเทศมีแนวโน้มเพิ่มขึ้นจากการจัดกิจกรรมส่งเสริมการท่องเที่ยวอย่างต่อเนื่อง
อีกทั้งยังมีความเชื่อมั่นเศรษฐกิจภาคการลงทุนในอนาคตที่ดีขึ้น เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มที่ดีขึ้น
ดัชนีความเชื่อมั่นอนาคตเศรษฐกิจภาคตะวันออกอยู่ที่ระดับ 72.9 สะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะในภาคบริการ
เนื่องจากรัฐบาลมีการผ่อนคลายมาตรการควบคุมและป้องกันโรคติดเชื้อไวรัสโคโรนา 2019 ให้สอดคล้องกับสถานการณ์
ประกอบกับโครงการเราเที่ยวด้วยกันจะช่วยให้นักท่องเที่ยวเพิ่มขึ้นในอนาคต
และในภาคอุตสาหกรรม เนื่องจากความต้องการสินค้าอุตสาหกรรมของคู่ค้าต่างประเทศมีแนวโน้มเพิ่มขึ้น
ดัชนีความเชื่อมั่นอนาคตเศรษฐกิจของภาคเหนืออยู่ที่ระดับ 70.5 สะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะในภาคอุตสาหกรรม
เนื่องจากยอดคําสั่งซื้อสินค้าอุตสาหกรรมเพิ่มขึ้น
และในภาคบริการ ซึ่งมีการจัดกิจกรรมส่งเสริมการท่องเที่ยวเพื่อดึงดูดนักท่องเที่ยวเพิ่มขึ้นอย่างต่อเนื่อง
ดัชนีความเชื่อมั่นอนาคตเศรษฐกิจของภาคตะวันออกเฉียงเหนืออยู่ที่ระดับ 68.0 แสดงถึงความเชื่อมั่นเศรษฐกิจในอนาคตที่ดีขึ้น
โดยเป็นความเชื่อมั่นที่ดีขึ้นในภาคอุตสาหกรรม
เนื่องจากความต้องการสินค้าอุตสาหกรรมเพื่อการส่งออกเพิ่มขึ้น
สําหรับภาคบริการ เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มดีขึ้นต่อเนื่อง
ทําให้นักท่องเที่ยวจากประเทศใกล้เคียงเดินทางมาท่องเที่ยวเพิ่มขึ้น
ดัชนีความเชื่อมั่นอนาคตเศรษฐกิจภาคตะวันตกอยู่ที่ระดับ 65.5 แม้ปรับตัวลดลงจากเดือนก่อนหน้าเล็กน้อย
แต่ยังสะท้อนถึงความเชื่อมั่นอนาคตเศรษฐกิจที่ดีขึ้นโดยเฉพาะในภาคบริการ
เนื่องจากมีการจัดกิจกรรมส่งเสริมการท่องเที่ยวในพื้นที่อย่างต่อเนื่อง
ทําให้นักท่องเที่ยวในประเทศเพิ่มขึ้น
สําหรับภาคการลงทุน ผู้ประกอบการธุรกิจบริการมีแนวโน้มการลงทุนเพิ่มขึ้นจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มดีขึ้นต่อเนื่อง
ดัชนีความเชื่อมั่นอนาคตเศรษฐกิจภาคกลางอยู่ที่ระดับ 58.8 แม้ปรับตัวลดลงจากเดือนก่อนหน้า
แต่ยังสะท้อนถึงความเชื่อมั่นอนาคตเศรษฐกิจที่ดีขึ้นในภาคบริการ
เนื่องจากสถานการณ์การแพร่ระบาดของโรคติดเชื้อไวรัสโคโรนา 2019 ในพื้นที่มีแนวโน้มดีขึ้นต่อเนื่อง
และในภาคเกษตร ที่มีปริมาณน้ําเพียงพอต่อการเพาะปลูก
สําหรับดัชนีความเชื่อมั่นอนาคตเศรษฐกิจของ กทม. และปริมณฑลอยู่ที่ระดับ 53.7 ปรับเพิ่มขึ้นจากเดือนก่อนหน้าแสดงถึงความเชื่อมั่นเศรษฐกิจในอนาคตที่เพิ่มขึ้น
เนื่องจากยอดคําสั่งซื้อสินค้าอุตสาหกรรมยังเพิ่มขึ้นต่อเนื่อง
อย่างไรก็ตาม ผู้ประกอบการมีความกังวลต่อสถานการณ์ความขัดแย้งระหว่างรัสเซียและยูเครนที่ยังไม่คลี่คลาย
และในภาคเกษตร เนื่องจากความต้องการสินค้าเกษตรของประชาชนในพื้นที่เพิ่มขึ้น
ตารางสรุปดัชนีความเชื่อมั่นอนาคตเศรษฐกิจภูมิภาค ปี 2565 (ณ เดือนมิถุนายน 2565)
กทม. และปริมณฑล ภาคตะวันออก ภาคตะวันออกเฉียงเหนือ ภาคใต้ ภาคกลาง ภาคเหนือ ภาคตะวันตก
ดัชนีความเชื่อมั่นอนาคตเศรษฐกิจภูมิภาค 53.7 72.9 68.0 74.8 58.8 70.5 65.5
วธ.ร่วมอนุรักษ์ภูมิปัญญาช้างไทย ส่งเสริมศูนย์อนุรักษ์ช้างไทย ลําปางเป็นแหล่งเรียนรู้ทางวัฒนธรรม-ท่องเที่ยววิถีชีวิตช้าง คนเลี้ยงช้าง
วธ.ร่วมอนุรักษ์ภูมิปัญญาช้างไทย ส่งเสริมศูนย์อนุรักษ์ช้างไทย ลําปางเป็นแหล่งเรียนรู้ทางวัฒนธรรม-ท่องเที่ยววิถีชีวิตช้าง คนเลี้ยงช้าง ยกระดับประเพณีงานบวชหลังช้างจากท้องถิ่นสู่ระดับประเทศ และนานาชาติ
นายอิทธิพล คุณปลื้ม รัฐมนตรีว่าการกระทรวงวัฒนธรรม เปิดเผยว่า รัฐบาล โดยกระทรวงวัฒนธรรม (วธ.) ขับเคลื่อนยุทธศาสตร์ชาติ 20 ปี ด้านการพัฒนาและเสริมสร้างศักยภาพทรัพยากรมนุษย์
โดยการพัฒนาศักยภาพคนในทุกช่วงวัยและส่งเสริมการเรียนรู้อย่างต่อเนื่องตลอดชีวิตและนโยบายวธ.ในการส่งเสริมการเรียนรู้ การศึกษา การสร้างสรรค์และการจัดการองค์ความรู้ทางวัฒนธรรม
ดังนั้น เนื่องในวันช้างไทย 13 มีนาคมที่ผ่านมา วธ. ได้ร่วมสืบสาน รักษา ต่อยอดภูมิปัญญาช้าง สัตว์ประจําชาติไทย
และเชิญชวนให้เด็กและเยาวชน ประชาชน นักท่องเที่ยวไปศึกษาและเที่ยวชมศูนย์อนุรักษ์ช้างไทยทั่วประเทศ
อาทิ ศูนย์อนุรักษ์ช้างไทย สถาบันคชบาลแห่งชาติในพระอุปถัมภ์สมเด็จพระเจ้าพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ (ศูนย์อนุรักษ์ช้างไทย) จังหวัดลําปาง
โดยวธ.ได้บูรณาการกับหน่วยงานที่เกี่ยวข้อง ประชาสัมพันธ์เส้นทางท่องเที่ยวจังหวัดลําปาง เพื่อช่วยโปรโมทส่งเสริมการท่องเที่ยววันอนุรักษ์ช้างไทย
โดยทางสํานักงานวัฒนธรรมจังหวัดลําปาง และภาคส่วนต่าง ๆ ไปร่วมกิจกรรมทําบุญตักบาตร เลี้ยงขันโตกช้างในวันอนุรักษ์ช้างไทยด้วย
ทั้งนี้ เพื่อเป็นการให้กําลังใจและช่วยเหลือศูนย์อนุรักษ์ช้าง ที่ได้รับผลกระทบจากสถานการณ์การแพร่ระบาดของโรคติดเชื้อไวรัสโคโรนา 2019 (COVID-19) ด้วย
นายอิทธิพล กล่าวต่อไปว่า สถาบันคชบาลแห่งชาติ ในพระอุปถัมภ์ฯ ทําหน้าที่หลักในการอนุรักษ์และบริบาลช้าง
มีช้างในความดูแลจํานวนกว่า 100 เชือก
และยังมีกิจกรรมที่น่าสนใจ อาทิ โปรแกรมการฝึกควาญช้าง สอนให้รู้จักทักษะเบื้องต้นในการขี่ช้าง
เช่น เทคนิคการควบคุมช้าง และใช้ภาษาคําสั่งช้าง ซึ่งเป็นช้างที่มีความฉลาดและนิสัยดี
และช้างเหล่านั้นเป็นช้างที่ทํางานเป็นช้างแสดงในการแสดงช้างของศูนย์อนุรักษ์ช้างไทย
โครงการพ่อแม่อุปถัมภ์ช้าง โปรแกรมชมวิถีชีวิตช้างโขลง
นั่งรถชมธรรมชาติสองข้างทางเพื่อไปชมวิถีชีวิตจากช้างบ้านมาเป็นช้างโขลงบริเวณห้วยสุพรรณ
ชมช้างโขลงที่เลี้ยงตามธรรมชาติ และดูความน่ารักของลูกช้างน้อย
โดยภายศูนย์ฯ มีบริการห้องประชุม อบรม สัมมนา บริการที่พัก/ห้องพัก ด้วย
ผู้สนใจสอบถามรายละเอียดได้ทุกช่องทางออนไลน์ และโทร 0-5482-9333
รมว.วธ. กล่าวอีกว่า ในส่วนของการอนุรักษ์ช้างไทยจังหวัดสุรินทร์ วธ.
โดย สํานักงานวัฒนธรรมจังหวัดสุรินทร์ ร่วมกับชุมชนคุณธรรมฯ บ้านหนองบัว วัดป่าอาเจียง ในการจัดกิจกรรมประเพณีต่าง ๆ เพื่อส่งเสริมการท่องเที่ยวในชุมชน
ศึกษาวิถีชีวิตคนกับช้าง สร้างรายได้ให้กับช้างตกงาน ในชุมชนคุณธรรมฯ บ้านหนองบัว ซึ่งเป็นชุมชน “บวร On Tour”
และเป็นชุมชน “เที่ยวชุมชน ยลวิถี” ในระดับจังหวัดของจังหวัดสุรินทร์
นอกจากนี้ ยังพื้นฟู และส่งเสริมให้ภูมิปัญญาคนเลี้ยงช้าง มีอาชีพ รายได้
โดยเข้าไปต่อยอดการทําผลิตภัณฑ์ ต่าง ๆ ที่เกี่ยวกับช้าง เช่น ตะขอช้าง แหวนหางช้าง แหวนงาช้าง
สร้างสรรค์เป็นสินค้า CCPOT ของชุมชน คือ ตะขอช้างมงคล
รวมทั้งนําชุมชนมาร่วมกิจกรรมขายสินค้าและผลิตภัณฑ์ ในกิจกรรมต่างที่สํานักงานวัฒนธรรมจัดขึ้น
โดยในเร็ว ๆ นี้ จะบูรณาการร่วมกับ ชุมชน หน่วยงานภาครัฐ ภาคเอกชนในการจัดกิจกรรมประเพณีบวชนาคบนหลังช้าง
ที่เป็นประเพณีดั้งเดิมของชนชาติพันธุ์กูย/กวย จังหวัดสุรินทร์
และงานประเพณีแห่ช้างบวชนาคไทยพวน เป็นประเพณีของชาวไทยพวนบ้านหาดเสี้ยว อ.ศรีสัชนาลัย จ.สุโขทัย
เพื่อยกระดับประเพณีจากท้องถิ่นให้เป็นงานระดับจังหวัดสู่ระดับนานาชาติ
ส่งเสริมให้เกิดการท่องเที่ยว และเกิดรายได้ให้กับคนเลี้ยงช้างในพื้นที่
ช่วยให้คุณภาพชีวิตของช้างดียิ่งขึ้น
นอกจากนี้ กองทุนพัฒนาสื่อปลอดภัยและสร้างสรรค์ ยังได้สนับสนุนโครงการการผลิตสื่อเพื่อการเผยแพร่ประชาสัมพันธ์องค์ความรู้
และเทิดทูนคุณค่า ช้างไทย และชาวชาติพันธุ์กูย
นําเสนอองค์ความรู้เกี่ยวกับช้าง ออกไปสู่สาธารณชน
โดยจัดทําเป็นหนังสืออิเล็กทรอนิกส์ (E-BOOK) เรื่อง คชศาสตร์ชาวกูย มรดกภูมิปัญญาทางวัฒนธรรมของชาติ
การจัดทําสื่อ สังคมออนไลน์ (SOCIAL MEDIA) ในหัวข้อ ช้าง กูย และคนรักช้าง
และจัดทํานิทรรศการภาพถ่าย ในชื่อ อลังการ ช้าง กูย และ คนรักช้าง อีกด้วย
สุพัฒนพงษ์ฯ เผยผลการเยือนญี่ปุ่นชื่นมื่นสองประเทศพร้อมจับมือขับเคลื่อนเศรษฐกิจสู่ยุคใหม่
สุพัฒนพงษ์ฯ เผยผลการเยือนญี่ปุ่นชื่นมื่น สองประเทศพร้อมจับมือขับเคลื่อนเศรษฐกิจสู่ยุคใหม่
สุพัฒนพงษ์ฯ เผยผลการเดินทางไปชักจูงการลงทุน ณ ประเทศญี่ปุ่น ภายใต้การเป็นหุ้นส่วนการร่วมสร้างสรรค์ ระหว่างไทย – ญี่ปุ่น เพื่อนําไปสู่การลงทุนในอนาคต
บริษัทชั้นนําให้ความสนใจขยายการลงทุนในประเทศไทย โดยเฉพาะกลุ่มอุตสาหกรรมยานยนต์ไฟฟ้า และอิเล็กทรอนิกส์อัจฉริยะ
พร้อมพิจารณาจัดตั้งสํานักงานภูมิภาคในประเทศไทยด้วย
นายสุพัฒนพงษ์ พันธ์มีเชาว์ รองนายกรัฐมนตรีและรัฐมนตรีว่าการกระทรวงพลังงาน เปิดเผยว่า ระหว่างวันที่ 20 - 23 เมษายนที่ผ่านมา
ได้นําคณะประกอบด้วย หม่อมหลวงชโยทิต กฤดากร ผู้แทนการค้าไทย นางสาวดวงใจ อัศวจินตจิตร์ เลขาธิการคณะกรรมการส่งเสริมการลงทุน และผู้แทนหน่วยงานด้านเศรษฐกิจของไทย
เดินทางไปชักจูงการลงทุน ณ กรุงโตเกียว และจังหวัดคานากาวะ ประเทศญี่ปุ่น
โดยได้เข้าพบนายฮิโรคาสึ มัตสึโนะ เลขาธิการคณะรัฐมนตรีญี่ปุ่น
นายฮากิอูดะ โคอิจิ รัฐมนตรีว่าการกระทรวงเศรษฐกิจ การค้าและอุตสาหกรรมญี่ปุ่น (METI)
ประธานองค์การส่งเสริมการค้าต่างประเทศของญี่ปุ่น (JETRO) รวมทั้งประธานสมาพันธ์สมาคมธุรกิจที่ใหญ่ที่สุดในญี่ปุ่น (Keidanren) และบริษัทเอกชนรายใหญ่ของญี่ปุ่น
ผลการหารือกับนายมัตสึโนะ ฮิโรคาสึ เลขาธิการคณะรัฐมนตรีญี่ปุ่น ในฐานะผู้แทนของนายกรัฐมนตรีญี่ปุ่น
และนายฮากิอูดะ โคอิจิ รัฐมนตรีว่าการกระทรวงเศรษฐกิจ การค้าและอุตสาหกรรมญี่ปุ่น
ทั้งสองฝ่ายได้ย้ําถึงความเป็นหุ้นส่วนยุทธศาสตร์ที่ใกล้ชิดระหว่างไทยกับญี่ปุ่น
ซึ่งในปีนี้เป็นโอกาสครบรอบ 135 ปี ของการสถาปนาความสัมพันธ์ทางการทูตระหว่างไทยกับญี่ปุ่น
ญี่ปุ่นมีความมุ่งมั่นที่จะเสริมสร้างความสัมพันธ์ด้านเศรษฐกิจระหว่างกันให้แน่นแฟ้นยิ่งขึ้น
และสนับสนุนให้เกิดการลงทุนอุตสาหกรรมใหม่ ๆ ขึ้นในประเทศไทย
รวมทั้งเห็นพ้องร่วมกันที่จะเสริมสร้างความร่วมมือระหว่างนโยบายเศรษฐกิจ BCG ของไทย
และยุทธศาสตร์การเติบโตสีเขียวของญี่ปุ่น ซึ่งมีความสอดคล้องกัน
นอกจากนี้ ญี่ปุ่นเห็นว่าการสร้างความมั่นคงด้านพลังงานควบคู่ไปกับการลดการปล่อยคาร์บอนมีความสําคัญ
จึงประสงค์ที่จะร่วมมือกับไทยผ่านการให้ความช่วยเหลือภายใต้ข้อริเริ่ม Asia Energy Transition Initiative (AETI) ของญี่ปุ่น
และความร่วมมือในด้านพลังงานสะอาดด้วย
สําหรับการพบนักลงทุนรายสําคัญในกลุ่มอุตสาหกรรมเป้าหมาย ทั้งยานยนต์ อิเล็กทรอนิกส์ และการแพทย์
ทุกบริษัทยืนยันให้ความเชื่อมั่นในศักยภาพของประเทศไทย
พร้อมพิจารณาไทยเป็นฐานธุรกิจหลักของภูมิภาค
และวางแผนขยายการลงทุนอย่างต่อเนื่อง โดยเฉพาะในอุตสาหกรรมยานยนต์และอิเล็กทรอนิกส์
รวมทั้งการจัดตั้งสํานักงานภูมิภาคในประเทศไทย
นอกจากนี้ ทุกรายยังให้ความสําคัญกับการมุ่งสู่ความเป็นกลางทางคาร์บอน
ซึ่งเป็นเป้าหมายที่สอดคล้องกับนโยบายของประเทศไทย
และมีโอกาสสร้างความร่วมมือกันได้อีกมากด้วย
ในกลุ่มอุตสาหกรรมยานยนต์ไฟฟ้า รองนายกรัฐมนตรีฯ ได้เน้นย้ํากับบริษัทว่ารัฐบาลไทยมีเจตจํานงที่ชัดเจนในการส่งเสริมให้ไทยเป็นฐานการผลิตยานยนต์ไฟฟ้าระดับโลก
โดยได้หารือกับผู้ประกอบการทุกราย
และได้ออกมาตรการส่งเสริมยานยนต์ไฟฟ้า รวมทั้งระบบนิเวศของยานยนต์ไฟฟ้าแบบครบวงจร
เช่น แบตเตอรี่ ชิ้นส่วนต่าง ๆ และสถานีชาร์จยานยนต์ไฟฟ้า
ซึ่งทุกบริษัทยินดีให้ความร่วมมือกับมาตรการดังกล่าว
โดยส่วนใหญ่มีแผนการพัฒนายานยนต์ไฟฟ้าที่สอดคล้องกับนโยบายของรัฐบาลไทย
และคาดว่าจะทยอยเข้าร่วมมาตรการสนับสนุน EV ได้ภายใน 1 - 2 ปีข้างหน้า
นอกจากนี้ ได้มีการหารือเกี่ยวกับโอกาสในการสร้างความร่วมมือเพื่อส่งเสริมให้เกิดการผลิตแบตเตอรี่สําหรับยานยนต์ไฟฟ้าในประเทศไทย
ซึ่งถือเป็นหัวใจสําคัญของการพัฒนาอุตสาหกรรมนี้
รวมถึงการส่งเสริมธุรกิจรีไซเคิลแบตเตอรี่ด้วย
ในกลุ่มอุตสาหกรรมอิเล็กทรอนิกส์ บริษัทญี่ปุ่นมองไทยเป็นฐานการผลิตอิเล็กทรอนิกส์กลางน้ําและปลายน้ําที่แข็งแกร่ง
และมีศักยภาพที่จะต่อยอดไปสู่การผลิตอิเล็กทรอนิกส์ต้นน้ําในกลุ่มเซมิคอนดักเตอร์ได้ในอนาคต
รวมทั้งการผลิตอิเล็กทรอนิกส์สําหรับอุตสาหกรรมยานยนต์ไฟฟ้าที่มีแนวโน้มความต้องการสูงขึ้นอย่างรวดเร็ว
โดยประเทศไทยต้องให้ความสําคัญกับการเตรียมพร้อมด้านบุคลากรมากขึ้น
นอกจากนี้ หลายบริษัทยังได้ขอบคุณรัฐบาลไทยและบีโอไอที่ได้ช่วยให้บริษัทสามารถรักษาการผลิตอย่างต่อเนื่องตั้งแต่เกิดการแพร่ระบาดของโควิด
ซึ่งได้ช่วยสร้างความมั่นใจในการยึดไทยเป็นฐานการผลิตสําคัญของภูมิภาคในระยะยาว
สําหรับกลุ่มอุตสาหกรรมการแพทย์ บริษัทได้แสดงความเชื่อมั่นในศักยภาพของบุคลากรด้านการแพทย์ของไทย
โดยจะพิจารณาขยายธุรกิจในอุตสาหกรรมยาและการวิจัยทางคลินิกร่วมกับมหาวิทยาลัยและโรงพยาบาลต่าง ๆ ต่อไป
นอกจากนี้ ยังได้หารือถึงเรื่องการใช้เทคโนโลยีทางการแพทย์ในการดูแลผู้สูงอายุให้มีอายุยืน
มีสุขภาพแข็งแรง และสามารถทํางานได้อย่างต่อเนื่อง
ซึ่งจะเป็นประโยชน์อย่างมากต่อประเทศไทยที่กําลังเข้าสู่สังคมผู้สูงอายุด้วย
ผลการเยือนเพื่อชักจูงการลงทุนประเทศญี่ปุ่นครั้งนี้เป็นที่น่าพอใจ
และมีการหารือร่วมกันในหลายประเด็นกับญี่ปุ่นในฐานะหุ้นส่วนทางยุทธศาสตร์ของไทย
ซึ่งจะช่วยขับเคลื่อนเศรษฐกิจไทยให้ก้าวสู่การเป็นฐานการผลิตของอุตสาหกรรมสมัยใหม่ที่ใช้เทคโนโลยีขั้นสูง
รวมถึงการขับเคลื่อนเศรษฐกิจใหม่ตามโมเดล BCG ที่จะช่วยสร้างการเติบโตทางเศรษฐกิจอย่างยั่งยืนระหว่างสองประเทศ
ทั้งนี้ นายฟูมิโอะ คิชิดะ นายกรัฐมนตรีญี่ปุ่น มีกําหนดการเยือนประเทศไทยอย่างเป็นทางการในเร็ว ๆ นี้
ซึ่งจะมีการหารือร่วมกันเพิ่มเติม
รวมถึงติดตามความคืบหน้าด้านความร่วมมือ
และสานต่อข้อริเริ่มการเป็นหุ้นส่วนการร่วมสร้างสรรค์ ระหว่างไทย – ญี่ปุ่น
และนําไปสู่การลงทุนเพื่อขับเคลื่อนเศรษฐกิจในอนาคตร่วมกันของทั้งสองประเทศ
นอกจากนี้ สมาพันธ์สมาคมธุรกิจญี่ปุ่น มีแผนจะนําสมาชิกของกลุ่มเศรษฐกิจและการค้าไทย - ญี่ปุ่นกว่า 70 บริษัท เดินทางมาเยือนไทยเพื่อพบกับหน่วยงานภาครัฐและพันธมิตรทางธุรกิจในปีนี้อีกด้วย
ศูนย์วิจัย ธ.ก.ส. คาดการณ์ราคาสินค้าเกษตรเดือนธันวาคม 2564
ศูนย์วิจัยและพัฒนานวัตกรรม ธ.ก.ส. ชี้ความต้องการสินค้าในช่วงเทศกาลปีใหม่สถานการณ์อุทกภัยที่คลี่คลายแล้ว การจับจ่ายภายในประเทศที่เพิ่มสูงขึ้น
ศูนย์วิจัยและพัฒนานวัตกรรม ธ.ก.ส. ชี้ความต้องการสินค้าในช่วงเทศกาลปีใหม่สถานการณ์อุทกภัยที่คลี่คลายแล้ว การจับจ่ายภายในประเทศที่เพิ่มสูงขึ้น ทําให้ราคาสินค้าเกษตรเดือนธันวาคม 2564 ได้แก่ ข้าวเปลือกเจ้า ข้าวเปลือกหอมมะลิ ข้าวโพดเลี้ยงสัตว์ ยางพาราแผ่นดิบ มันสําปะหลังสุกร และกุ้งขาวแวนนาไม มีแนวโน้มราคาเพิ่มขึ้น
ด้านข้าวเปลือกเหนียว น้ําตาลทรายดิบ ปาล์มน้ํามัน และโคเนื้อ มีแนวโน้มราคาปรับลดลง
นายสมเกียรติ กิมาวหารองผู้จัดการธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า ศูนย์วิจัยและพัฒนานวัตกรรม ธ.ก.ส. คาดการณ์ราคาสินค้าเกษตรในเดือนธันวาคม 2564
โดยสินค้าเกษตรที่มีแนวโน้มราคาปรับตัวสูงขึ้น ได้แก่ข้าวเปลือกเจ้าความชื้น 15% ราคาอยู่ที่ 7,736 - 7,944 บาท/ตัน เพิ่มขึ้นจากเดือนก่อน ร้อยละ 0.44 - 3.14
เนื่องจากราคาข้าวขาวของประเทศไทยในตลาดโลกสามารถแข่งขันกับประเทศคู่แข่งได้เป็นอย่างดี
ประกอบกับความต้องการของประเทศผู้นําเข้าในแถบทวีปแอฟริกา ทวีปเอเชีย และตะวันออกกลาง ยังมีความต้องการข้าวอย่างต่อเนื่องเพื่อไว้ใช้ในช่วงเทศกาลปลายปี
ข้าวเปลือกหอมมะลิ ราคาอยู่ที่ 9,750 - 9,768 บาท/ตันเพิ่มขึ้นจากเดือนก่อน ร้อยละ 3.91 - 4.10
เพราะประเทศฮ่องกงซึ่งเป็นผู้นําเข้าข้าวหอมมะลิรายใหญ่ของประเทศไทยเร่งนําเข้าข้าวหอมมะลิฤดูกาลใหม่เพื่อใช้ในช่วงเทศกาลปีใหม่และเทศกาลตรุษจีน
ข้าวโพดเลี้ยงสัตว์ ราคาอยู่ที่ 8.76 - 8.85 บาท/กก.เพิ่มขึ้นจากเดือนก่อนร้อยละ 0.60 - 1.60
เนื่องจากผลผลิตออกสู่ตลาดลดลงจากเดือนก่อน
ขณะที่ความต้องการใช้ข้าวโพดเลี้ยงสัตว์เพื่อผลิตอาหารสัตว์ยังคงเพิ่มขึ้นตามความต้องการบริโภคและส่งออกสินค้าปศุสัตว์ที่ปรับเพิ่มขึ้นในช่วงเทศกาลปีใหม่
ประกอบกับสัญญาข้าวสาลีส่งมอบเดือนมีนาคม 2565 เพิ่มขึ้น 3.5 เซนต์ หรือร้อยละ 0.42 จะส่งผลให้ผู้ประกอบการมีความต้องการสต็อกข้าวโพดเลี้ยงสัตว์ในประเทศเพิ่มขึ้น
ยางพาราแผ่นดิบชั้น 3 ราคาอยู่ที่ 52.61-54.53 บาท/กก. เพิ่มขึ้นจากเดือนก่อน ร้อยละ 1.93-5.66
เนื่องจากปริมาณฝนโดยรวมของทั้งประเทศไทยจะกลับมาใกล้เคียงค่าปกติ
ยกเว้นภาคใต้ฝั่งตะวันออกซึ่งเป็นแหล่งผลิตยางพาราที่สําคัญมีปริมาณฝนสูงกว่าค่าปกติประมาณร้อยละ 10
ส่งผลต่อการกรีดยางพารา ทําให้ยางพาราออกสู่ตลาดลดลง
รวมถึงมีการระบาดของโรคใบร่วงชนิดใหม่ในพื้นที่จังหวัดนราธิวาสหลังจากที่เคยระบาดเป็นพื้นที่วงกว้างในประเทศอินโดนีเซียและมาเลเซีย
มันสําปะหลัง ราคาอยู่ที่ 2.22 - 2.32 บาท/กก.เพิ่มขึ้นจากเดือนก่อนร้อยละ 2.78 - 7.41
เนื่องจากเป็นช่วงต้นฤดูกาลผลิตมันสําปะหลัง ปี 2564/65 ผลผลิตยังออกสู่ตลาดไม่มาก
ขณะที่ลานมันสามารถกลับมาดําเนินการซื้อขายได้ตามปกติ หลังจากปัญหาอุทกภัยเริ่มคลี่คลาย
ประกอบกับความต้องการใช้มันสําปะหลังของจีนยังสูงต่อเนื่อง ส่งผลให้ราคามันสําปะหลังเพิ่มขึ้น
สุกร ราคาอยู่ที่ 72.82 - 73.38 บาท/กก.เพิ่มขึ้นจากเดือนก่อน ร้อยละ 0.36-1.13
เนื่องจากความต้องการบริโภคในช่วงเทศกาลปีใหม่และวันหยุดยาว
รวมไปถึงเริ่มมีมาตรการคลายล็อกดาวน์ ซึ่งทําให้ความต้องการเนื้อสุกรของร้านอาหารและธุรกิจการท่องเที่ยวเพิ่มสูงขึ้น
และกุ้งขาวแวนนาไม ราคาอยู่ที่ 149.64 - 157.47 บาท/กก.เพิ่มขึ้นจากเดือนก่อนร้อยละ 3.20 - 8.60
เนื่องจากความต้องการบริโภคที่ปรับเพิ่มขึ้นในช่วงเทศกาลท่องเที่ยว
ประกอบกับผลผลิตกุ้งบางพื้นที่ยังได้รับผลกระทบจากปัญหาน้ําท่วม
และต้นทุนค่าอาหารกุ้งที่สูงขึ้น จากบริษัทผู้ผลิตอาหารกุ้งจะปรับราคาอาหารกุ้งเพิ่มขึ้นร้อยละ 3-5 จากราคาวัตถุดิบในการผลิต
ส่งผลให้เกษตรกรลดปริมาณการเลี้ยงกุ้งลง
ด้านสินค้าเกษตรที่มีแนวโน้มราคาปรับตัวลดลง ได้แก่ข้าวเปลือกเหนียวเมล็ดยาว ราคาอยู่ที่ 7,263 - 7,395 บาท/ตัน ลดลงจากเดือนก่อน ร้อยละ 0.75 - 2.52
เนื่องจากผลผลิตข้าวเปลือกเหนียวนาปีออกสู่ตลาดในช่วงที่ผ่านมามากเกินความต้องการใช้ข้าวเหนียวเพื่อการบริโภคภายในครัวเรือนและแปรรูปภายในประเทศ
น้ําตาลทรายดิบตลาดนิวยอร์กราคาอยู่ที่ 19.20 - 19.87เซนต์/ปอนด์ (13.99- 14.49 บาท/กก.)ลดลงจากเดือนก่อน ร้อยละ 1.20 - 4.52
เนื่องจากทิศทางราคาน้ํามันดิบที่คาดว่าจะปรับลดลง
จากประเทศผู้ใช้น้ํามันหลักระบายน้ํามันออกจากคลังสํารองส่งผลให้ความต้องการเอทานอลปรับตัวลดลงตามไปด้วย
จึงเป็นปัจจัยสนับสนุนให้ผู้ประกอบการของประเทศบราซิลเพิ่มสัดส่วนการนําอ้อยไปผลิตน้ําตาล
ส่งผลให้ปริมาณน้ําตาลมีแนวโน้มเพิ่มขึ้น
อย่างไรก็ตาม ยังมีปัจจัยหนุนที่อาจทําให้ราคาน้ําตาลปรับเพิ่มขึ้นได้จากความต้องการนําเข้าของหลายประเทศ
เพราะปริมาณน้ําตาลของประเทศผู้บริโภคเริ่มลดลงและค่าระวางเรือที่มีการปรับลดลงทําให้ต้นทุนการนําเข้าน้ําตาลลดลง
ปาล์มน้ํามันราคาอยู่ที่7.88 - 8.38 บาท/กก.ลดลงจากเดือนก่อน ร้อยละ 3.90 - 9.63
เนื่องจากมาตรการภาครัฐขอความร่วมมือผู้ประกอบการโรงสกัดตรึงราคาน้ํามันปาล์มดิบ
เนื่องจากราคาน้ํามันปาล์มบรรจุขวดปรับตัวสูงขึ้นเพื่อบรรเทาความเดือดร้อนของผู้บริโภคโดยเฉพาะในกลุ่มร้านอาหาร
และผู้บริโภคในครัวเรือนที่ได้ผลกระทบหลัก
และโคเนื้อราคาอยู่ที่94.50 - 95.00 บาท/กก.ลดลงจากเดือนก่อนร้อยละ 0.23 - 0.76
เนื่องจากรูปแบบการบริโภคของคนไทยเปลี่ยนแปลงไปหลังจากโควิด-19 โดยลดการรับประทานอาหารนอกบ้าน
ประกอบกับมาตรการนําเข้าโคเนื้อที่ยังคงเข้มงวดของประเทศจีน จะส่งผลกระทบต่อปริมาณการส่งออกโคเนื้อของไทย
จึงเป็นปัจจัยกดดันราคาโคเนื้อให้ปรับลดลง
WHO เชื่อมั่นให้ไทยเป็นลําดับที่ 3 ของประเทศสมาชิกทบทวนความพร้อมกรณีภาวะฉุกเฉินทางสาธารณสุขและสุขภาพถ้วนหน้า เพื่อพัฒนาเครื่องมือรองรับวิกฤติด้านสาธารณสุขทั่วโลก
รองนายกรัฐมนตรีและรัฐมนตรีว่าการกระทรวงสาธารณสุข เผยองค์การอนามัยโลกให้ความเชื่อมั่นไทย เป็นประเทศลําดับที่ 3 เข้าร่วมจัดกิจกรรมนําร่องทบทวนการเตรียมความพร้อมกรณีภาวะฉุกเฉินทางสาธารณสุขและสุขภาพถ้วนหน้า ในช่วงที่มีการระบาดของโรคโควิด 19 เพื่อแบ่งปันประสบการณ์
รองนายกรัฐมนตรีและรัฐมนตรีว่าการกระทรวงสาธารณสุข เผยองค์การอนามัยโลกให้ความเชื่อมั่นไทย เป็นประเทศลําดับที่ 3 เข้าร่วมจัดกิจกรรมนําร่องทบทวนการเตรียมความพร้อมกรณีภาวะฉุกเฉินทางสาธารณสุขและสุขภาพถ้วนหน้า ในช่วงที่มีการระบาดของโรคโควิด 19 เพื่อแบ่งปันประสบการณ์ แนวทางปฏิบัติระหว่างประเทศสมาชิกองค์การอนามัยโลก ให้เกิดการพัฒนาเครื่องมือรองรับวิกฤติด้านสาธารณสุขสําหรับใช้งานทั่วโลกในอนาคต
วันนี้ (25 เมษายน 2565) ที่ โรงแรม รอยัล ออคิด เชอราตัน โฮเต็ล แอนด์ ทาวเวอร์ส กรุงเทพมหานคร นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ร่วมกิจกรรมการทบทวนการเตรียมความพร้อมกรณีภาวะฉุกเฉินทางสาธารณสุขและสุขภาพถ้วนหน้า (นําร่อง) หรือUniversal Health and Preparedness Review (UHPR) Pilot
โดยมี ดร.สมิลา อัสมา (Dr. Samira Asma)ผู้ช่วยผู้อํานวยการใหญ่องค์การอนามัยโลก นพ.จอส ฟอนเดลาร์ (Dr.Jos Vandelaer)ผู้แทนองค์การอนามัยโลกประจําประเทศไทย นพ.โอภาส การย์กวินพงศ์ อธิบดีกรมควบคุมโรค คณะผู้เชี่ยวชาญจากองค์การอนามัยโลก ผู้บริหารกระทรวงสาธารณสุข บุคลากรจากหน่วยงานต่างๆ ทั้งภาครัฐ ภาคเอกชน และภาคประชาชน รวม 200 คน ร่วมงาน
นายอนุทินกล่าวว่า ประเทศไทยเป็นประเทศหนึ่งที่มีการบริหารจัดการและรับมือกับสถานการณ์โควิด 19 ได้อย่างมีประสิทธิภาพ โดยได้รับการจัดอันดับให้เป็นประเทศที่มีความมั่นคงด้านสุขภาพเป็นอันดับที่ 5จากทั้งหมด 195 ประเทศ
เป็นประเทศกําลังพัฒนาประเทศเดียวที่อยู่ใน 10 อันดับแรกของโลก และเป็นอันดับที่ 1ของเอเชีย ที่มีความพร้อมในการรับมือการระบาดของโรคมากที่สุด
เป็นผลจากการบูรณาการทํางานร่วมกัน มีการตอบโต้ภาวะฉุกเฉินทางสาธารณสุขที่เกิดขึ้นทุกภาคส่วนของภาครัฐ และทุกภาคส่วนของสังคม (Whole-government and whole society response)
ได้แก่ เครือข่ายภาคประชาชน อสม. ที่กระจายอยู่ทั่วประเทศ หน่วยงานด้านสาธารณสุข ภาคเอกชน และภาคธุรกิจอื่นๆ ผ่าน ศบค. ภายใต้ พ.ร.บ.โรคติดต่อ พ.ศ.2558 ซึ่งเป็นกลไกสําคัญของระบบป้องกันควบคุมโรคในประเทศไทยในการขับเคลื่อนกฎหมายการดําเนินงานตอบโต้ภาวะฉุกเฉินอย่างมีประสิทธิภาพ
จนทําให้ประเทศไทยก้าวผ่านช่วงวิกฤติมาได้
ผู้อํานวยการใหญ่องค์การอนามัยโลก ดร.ทีโดรส อัดฮานอม กีบรีเยซุส (Dr.Tedros Adhanom Ghebreyesus)จึงเชิญให้ประเทศไทยเป็นประเทศต้นแบบประเทศที่ 3 นําร่องจัดกิจกรรมการทบทวนการเตรียมความพร้อมกรณีภาวะฉุกเฉินทางสาธารณสุขและสุขภาถ้วนหน้า ในการรับมือการระบาดใหญ่ของโรคโควิด 19
เพื่อเป็นเวทีแลกเปลี่ยนประสบการณ์ แนวปฏิบัติที่ดี (Best Practice)ข้อเสนอแนะระหว่างประเทศสมาชิกขององค์การอนามัยโลก
และไทยเป็นประเทศนําร่องที่จะได้เผยแพร่ประสบการณ์สู่สาธารณะในการประชุมสมัชชาอนามัยโลก 2565 เพื่อเป็นประโยชน์แก่ประเทศสมาชิก
และเกิดการพัฒนาเครื่องมือและกลไกใหม่ รองรับวิกฤติด้านสาธารณสุขสําหรับใช้งานทั่วโลกในอนาคต
ด้าน นพ.โอภาส กล่าวว่า การทบทวนการเตรียมความพร้อมกรณีภาวะฉุกเฉินทางสาธารณสุขและสุขภาพถ้วนหน้าเป็นการทบทวนอย่างครอบคลุมรอบด้าน ทั้งด้านสาธารณสุขและด้านอื่นๆ
ซึ่งต้องใช้การตอบโต้จากทุกภาคส่วนทั้งรัฐ เอกชน และภาคประชาชน
โดยมีกิจกรรมสําคัญ ได้แก่ การฝึกซ้อมสถานการณ์สมมติ (Simulation Exercise)การสัมภาษณ์และประชุมกลุ่มย่อย,การพบผู้บริหารหน่วยงานระดับประเทศ และการตรวจเยี่ยมหน่วยงานระดับปฏิบัติ
เพื่อให้เกิดความเข้าใจจุดแข็ง จุดอ่อน และความท้าทายของประเทศไทยในการรับมือการแพร่ระบาดของโรคโควิด 19 ในระยะที่ผ่านมา
ดร.สมิลา กล่าวว่า กิจกรรมทบทวนการเตรียมความพร้อมเหตุฉุกเฉินทางสาธารณสุขและสุขภาพถ้วนหน้าเป็นวิธีใหม่ในการทํางานร่วมกันของประเทศต่างๆ
เพื่อปรับปรุงการรับมือเหตุฉุกเฉินด้านสาธารณสุขผ่านระบบหลักประกันสุขภาพถ้วนหน้า
ประเทศไทยเป็นหนึ่งในประเทศแรกๆ ที่ร่วมกิจกรรมนี้
ซึ่งในระหว่างภารกิจ 7 วันนี้ เราหวังว่าจะได้เรียนรู้จากประสบการณ์ของประเทศไทยในการรับมือกับโรคโควิด 19 ที่มีประสิทธิภาพ และนโยบายด้านสาธารณสุขที่น่าประทับใจ
นพ.จอส กล่าวว่า องค์การอนามัยโลกรู้สึกซาบซึ้งอย่างยิ่งที่รัฐบาลไทยแสดงความเป็นผู้นํา
โดยการนําร่องการทบทวนการเตรียมความพร้อมเหตุฉุกเฉินด้านสาธารณสุขและสุขภาพถ้วนหน้า
ซึ่งจะช่วยขับเคลื่อนความร่วมมือแบบใหม่เพื่อทําให้ประชาชนทั่วโลกปลอดภัยจากวิกฤตสาธารณสุข
ผมเชื่อว่าประสบการณ์ที่เข้มข้นของประเทศไทยในการพัฒนาระบบสาธารณสุข และการรับมือต่อโรคโควิด 19 อย่างมีประสิทธิภาพจะเป็นบทเรียน
อันล้ําค่าสําหรับประเทศอื่นๆ อย่างแน่นอน
รัฐมนตรีว่าการกระทรวงยุติธรรม บุกถิ่นหอยใหญ่ลุยจัดงานแก้หนี้ มีพระวัดไชยาร่วมช่วยไกล่เกลี่ย ชี้ต้องเร่งสร้างงานสร้างอาชีพให้ปชช.มีรายได้ยั่งยืน
ผุดไอเดียเลี้ยงแพะส่งนอก สั่งดีเอสไอเร่งสืบสวนคดียักยอกสหกรณ์ปาล์มน้ํามันกระบี่
เมื่อวันที่ 6 พฤษภาคม 2565 ที่โรงแรมแก้วสมุย จ.สุราษฎร์ธานี มีการจัดงานมหกรรมไกล่เกลี่ยหนี้สินครัวเรือน ครั้งที่ 7 จ.สุราษฎร์ธานี และยุติธรรมพบประชาชน
โดยมีนายสมศักดิ์ เทพสุทิน รัฐมนตรีว่ากระทรวงยุติธรรม เป็นประธานเปิดงาน
พร้อมด้วย นายวิชวุทย์ จินโต ผู้ว่าราชการจังหวัดสุราษฎร์ธานี
ว่าที่ ร.ต.ธนกฤต จิตรอารีย์รัตน์ เลขานุการ รมว.ยุติธรรม
นายวัลลภ นาคบัว รองปลัดกระทรวงยุติธรรม
นายนิมิต ทัพวนานต์ หัวหน้าผู้ตรวจราชการกระทรวงยุติธรรม
นายเรืองศักดิ์ สุวารี อธิบดีกรมคุ้มครองสิทธิและเสรีภาพ
นางทัศนีย์ เปาอินทร์ อธิบดีกรมบังคับคดี
นายไตรยฤทธิ์ เตมหิวงศ์ อธิบดีกรมสอบสวนคดีพิเศษ
พันตํารวจโท พงษ์ธร ธัญญสิริ ผู้อํานวยการสํานักงานกิจการยุติธรรม
นายวิชัย ไชยมงคล เลขาธิการ ป.ป.ส.
นายสัญหพจน์ สุขศรีเมือง ส.ส.นครศรีธรรมราช พรรคพลังประชารัฐ
นายชัยณรงค์ กัจฉปานันท์ ผอ.กยศ.
ข้าราชการและเจ้าหน้าที่กระทรวงยุติธรรม และประชาชนร่วมงาน
นายวิชวุทย์ กล่าวว่า ขอบคุณ รมว.ยุติธรรม ที่ตระหนักถึงปัญหา และลงพื้นที่ช่วยเหลือประชาชนที่เดือดร้อนจากภาวะหนี้สิน
และได้สร้างงานสร้างอาชีพ โดยเฉพาะการปลดล็อกพืชกระท่อม
จนชาวบ้านสามารถใช้ตามวิถีชีวิตและเป็นการสร้างรายได้อีกทางหนึ่ง
จนนายสมศักดิ์ได้รับการเรียกขานว่า บิดาแห่งพืชกระท่อมไทย
ตนขอเป็นตัวแทนขอบคุณ และขอให้งานนี้และประสบความสําเร็จ
นายสมศักดิ์ กล่าวว่า งานวันนี้เรามีจํานวนลูกหนี้ที่เชิญเข้าร่วมงาน 7,553 ราย
แบ่งออกเป็น ก่อนฟ้อง 5,998 ราย หลังศาลพิพากษา 1,555 ราย
ทุนทรัพย์ทั้งสิ้น 1,692 ล้านบาท
โดยที่ผ่านมาจัดงานมหกรรมไกล่เกลี่ยไปแล้ว 6 ครั้ง
ไกล่เกลี่ยสําเร็จ 7,929 ราย ทุนทรัพย์ 2,155 ล้านบาท
ขอบคุณกองทุนเงินให้กู้ยืมเพื่อการศึกษา (กยศ.) และสถาบันการเงินที่เข้าร่วมมหกรรม
คือ บริหารสินทรัพย์ เจ บริษัท KBJ แคปปิตอล ธนาคารออมสิน ธ.ก.ส. ธ.อ.ส. ธนาคารอิสลาม บริษัท JMT บริการสินทรัพย์สุขุมวิท และบริษัทโตโยต้า ลิสซิ่ง
นายสมศักดิ์ กล่าวอีกว่า เมื่อท่านไกล่เกลี่ยจบแล้ว เราก็มานั่งคิดว่าจะทําอย่างไรให้ชาวบ้านมีรายได้เพิ่ม
ซึ่งจากการลงพื้นที่ของ ครม. พบว่า เรื่องปศุสัตว์นั้นไปได้ เพราะมีเป็นล้านคนทั่วประเทศ
โดยเฉพาะภาคใต้ที่นิยมวัวกีฬา เป็นอย่างมาก
เราสามารถขับเคลื่อนให้คนลงทุนได้
ถ้าย้อนหลังไป 20 ปี สมัยตนเป็น รมว.เกษตรและสหกรณ์ มีแนวคิดเรื่องการเลี้ยงสัตว์ควบคู่กับการปลูกพืช
ขณะนี้ตนได้มีโอกาสหารือกับ รมต.สํานักนายกฯ นํากองทุนหมู่บ้านมาช่วยให้เงินกู้ เลี้ยงวัว
ซึ่งนําร่องไปที่ จ.สุโขทัยแล้ว
เราอาจจะปรับมาเลี้ยงแพะ โดยรวมกลุ่มกัน
และขอตราฮาลาล เพื่อส่งออกไปยังซาอุดิอาระเบียซึ่งเป็นตลาดใหญ่
จะเป็นอีกทางหนึ่งในการสร้างอาชีพ เพิ่มรายได้ให้ประชาชน
เมื่อรัฐบาลช่วยแก้หนี้ให้แล้ว เราก็ยังจะสร้างงานสร้างอาชีพให้ทุกท่านด้วย
เพราะการแก้หนี้เป็นเพียงปลายน้ํา
แต่ต้นน้ําคือการทําให้ทุกคนมีงานทํามีรายได้เลี้ยงตัวเองและครอบครัวได้อย่างยั่งยืน
จากนั้น นายสมศักดิ์ ได้มอบเงินเยียวยาให้กับผู้เสียหาย 25 ราย รวมเป็นเงินทั้งสิ้น 1,360,248 บาท
และได้มอบป้ายศูนย์ไกล่เกลี่ยข้อพิพาทในพื้นที่จังหวัดสุราษฎร์ธานี 11 ศูนย์
และได้รับมอบดอกไม้แสดงความขอบคุณจาก กลุ่มชุมนุมสหกรณ์ชาวสวนปาล์มน้ํามันกระบี่ ที่ ดีเอสไอ ช่วยสืบสวนสอบสวนกรณีการทุจริตในสหกรณ์
นายสมศักดิ์ แถลงว่า กรณีการทุจริตและยักยอกทรัพย์ในชุมนุมสหกรณ์ชาวสวนปาล์มน้ํามันกระบี่ จํากัด วันที่ 25 ม.ค. 2565
คณะกรรมการคดีพิเศษมีมติเห็นชอบให้เป็นคดีพิเศษ
จากนั้น วันที่ 22 มี.ค. 2565 คณะพนักงานสอบสวนคดีพิเศษ ได้ร่วมกับเจ้าหน้าที่จากสถาบันนิติวิทยาศาสตร์เข้าตรวจค้นเป้าหมายบ้านพักของอดีตผู้บริหารของชุมนุมสหกรณ์ 9 จุด
เพื่อหาพยานหลักฐาน และรับสํานวนการสอบสวนคดีอาญาของ สภ. อ่าวลึก มาเป็นส่วนหนึ่งของสํานวนการสอบสวนคดีพิเศษ
สอบปากคํา ผู้กล่าวหา และสอบสวนปากคําพยานบุคคลที่เกี่ยวข้อง
เพื่อรวบรวมพยานหลักฐาน และมีหนังสือขอตรวจสอบเอกสารทางการเงินของบุคคลที่เกี่ยวข้องจากธนาคาร
เพื่อนํามาประกอบการสอบสวน ขณะนี้อยู่ระหว่างการสอบสวนรวบรวมพยานหลักฐาน รอการแจ้งข้อกล่าวหา
ซึ่งคดีนี้มีผู้เสียหายจํานวนมาก
เราต้องเร่งสืบสวนให้เสร็จโดยเร็ว
ต่อมานายสมศักดิ์ ได้ร่วมการไกล่เกลี่ย
โดยมีพระครูมหาเจติยารักษ์ ผู้ช่วยเจ้าอาวาสวัดพระบรมธาตุไชยา จ.สุราษฎ์ธานี ซึ่งเป็นผู้ไกล่เกลี่ยรุ่นแรก มาช่วยไกล่เกลี่ยด้วย
รายแรกเป็นหนี้ กยศ. 167,000 บาท ดอกเบี้ยและเบี้ยปรับ 67,000 บาท รวม 235,000 บาท
แต่ส่งมาตลอด 16 ปี 194,865 บาท เหลืออีก 40,000 บาท
ซึ่งผลการไกล่เกลี่ย กยศ. ได้ยกหนี้ให้ปิดบัญชี
โดยผู้กู้ กล่าวว่า ดีใจมากที่มางานในวันนี้
ขอบคุณนายกฯและรัฐบาลที่ช่วยเหลือประชาชน
อีกรายเป็นลูกหนี้โตโยต้า ลิสซิ่ง 396,000 บาท
จ่ายมาแล้วเหลือยอดชําระ 10,000 บาท
กรมทางหลวงรายงานสถานการณ์อุทกภัยบนทางหลวงวันที่ 23 ตุลาคม 2564
กรมทางหลวง ติดตั้งสะพานเบลีย์ ทล. 2065 ช่วง กม.ที่ 33+600 - 33+707 จ.ขอนแก่น แล้วเสร็จ
พร้อมทั้งได้กําชับเจ้าหน้าที่ให้ติดตามสถานการณ์อุทกภัยตลอด 24 ชั่วโมง
นายสราวุธ ทรงศิวิไล อธิบดีกรมทางหลวง เปิดเผยว่า กรมทางหลวง (ทล.) กระทรวงคมนาคม
โดยศูนย์สร้างและบูรณะสะพานที่ 2 (ขอนแก่น) และแขวงทางหลวงขอนแก่นที่ 3 (บ้านไผ่) ได้เร่งติดตั้งสะพานเบลีย์ (สะพานเหล็กชั่วคราว) ความยาว 107 เมตร บนทางหลวงหมายเลข 2065 พล - ลําชี ช่วง กม. ที่ 33+600 - 33+707 พื้นที่ตําบลท่านางแนว อําเภอแวงน้อย จังหวัดขอนแก่น แล้วเสร็จและได้เปิดให้สัญจรได้แล้วเมื่อวานนี้ (22 ตุลาคม 2564) เวลา 16.00 น.
เพื่ออํานวยความสะดวก และบรรเทาความเดือดร้อนให้ผู้ใช้เส้นทาง ตามนโยบายของนายศักดิ์สยาม ชิดชอบ รัฐมนตรีว่าการกระทรวงคมนาคม
สําหรับการแก้ไขปัญหาในระยะยาวหลังเหตุการณ์คลี่คลายจะเข้าสํารวจความเสียหายโครงสร้างของถนนอย่างละเอียด
เพื่อหาแนวทางที่เหมาะสมโดยเบื้องต้นวางไว้ 3 แนวทาง ได้แก่ 1) เสนอให้สร้างสะพานบก 2) เพิ่มขนาดท่อเหลี่ยมให้ใหญ่และกว้างขึ้น เพื่อรองรับปริมาณน้ําได้มากขึ้น และ 3) ยกระดับความสูงของคันทางเพิ่มอีก 1 เมตร
เนื่องจากขณะนี้คันทางมีระดับค่อนข้างต่ํามาก เมื่อฝนตกเสี่ยงต่อการเกิดน้ําท่วมได้ง่าย
อย่างไรก็ตามทุกแนวทางต้องหารือร่วมกับหน่วยงานท้องถิ่น
เพื่อให้เกิดรูปแบบดําเนินการที่เหมาะสมและไม่ส่งผลกระทบกับประชาชนในพื้นที่ต่อไป
โดยขณะนี้พบว่า สถานการณ์ประจําวันที่ 23 ตุลาคม 2564 เวลา 13.30 น. ทางหลวงถูกน้ําท่วม ดินสไลด์ และสะพานชํารุด จํานวน 14 จังหวัด 48 สายทาง 77 แห่ง
ทั้งนี้การจราจรผ่านไม่ได้ 8 จังหวัด 18 แห่ง ดังนี้
จังหวัดขอนแก่น (การจราจรผ่านไม่ได้ 1 แห่ง)
ทล.2 ท่าพระ - ขอนแก่น ช่วง กม. ที่ 329+913 (จุดกลับรถใต้สะพานกุดกว้าง) ระดับน้ําสูง 200 เซนติเมตร
จังหวัดมหาสารคาม (การจราจรผ่านไม่ได้ 1 แห่ง)
ทล.213 มหาสารคาม - หนองขอน ช่วง กม. ที่ 5+530 (อุโมงค์ท่าขอนยาง) ระดับน้ําสูง 225 เซนติเมตร
จังหวัดนครราชสีมา (การจราจรผ่านไม่ได้ 1 แห่ง)
ทล.202 มหาสารคาม - หนองขอม ช่วง กม. ที่ 93+611 ระดับน้ําสูง 20 - 45 เซนติเมตร
จังหวัดนนทบุรี (การจราจรผ่านไม่ได้ 3 แห่ง)
ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+610 (จุดกลับรถใต้สะพานคลองบางไผ่เพื่อมุ่งหน้าแคราย) ระดับน้ําสูง 30 - 40 เซนติเมตร
ทล.302 สะพานพระนั่งเกล้า - ต่างระดับบางใหญ่ ช่วง กม. ที่ 16+50 (จุดกลับรถใต้สะพานคลองบางแพรกเพื่อมุ่งหน้าถนนแคราย) ระดับน้ําสูง 20 - 25 เซนติเมตร
ทล.307 แยกสวนสมเด็จ - สะพานนนทบุรี ช่วง กม. ที่ 0+942 (จุดกลับรถใต้สะพานนนทบุรี) ระดับน้ําสูง 75 เซนติเมตร
จังหวัดอ่างทอง (การจราจรผ่านไม่ได้ 2 แห่ง)
ทล.32 อ่างทอง - ไชโย ช่วง กม. ที่ 57+500 (จุดกลับรถบางศาลา) ระดับน้ําสูง 135 เซนติเมตร
ทล.33 นาคู - ป่าโมก ช่วง กม. ที่ 36+000 - 36+200 (จุดกลับรถใต้สะพานฝั่งป่าโมก)ระดับน้ําสูง 20 เซนติเมตร
จังหวัดพระนครศรีอยุธยา (การจราจรผ่านไม่ได้ 4 แห่ง)
ทล.32 นครหลวง - อ่างทอง ช่วง กม. ที่ 32+607 (จุดกลับรถคลองกะท่อ) ระดับน้ําสูง 165 เซนติเมตร
ทล.32 นครหลวง - อ่างทอง ช่วง กม. ที่ 33+200 (จุดกลับรถวัดค่าย) ระดับน้ําสูง 90 เซนติเมตร
ทล.3263 อยุธยา - ไผ่กองดิน ช่วง กม. ที่ 10+940 (จุดกลับรถใต้สะพานสีกุก) ระดับน้ําสูง 195 เซนติเมตร
ทล.3263 อยุธยา - ไผ่กองดิน ช่วง กม. ที่ 11+100 (จุดกลับรถใต้สะพานสีกุก) ระดับน้ําสูง 195 เซนติเมตร
จังหวัดสุพรรณบุรี (การจราจรผ่านไม่ได้ 5 แห่ง)
ทล.33 สุพรรณบุรี - นาคู ช่วง กม. ที่ 9+886 (สะพานคลองทับน้ํา) ระดับน้ําสูง 100 เซนติเมตร
ทล.340 สาลี - สุพรรณบุรี ช่วง กม. ที่ 59+674 (สะพานศาลเจ้าแม่ทับทิม) ระดับน้ําสูง35 - 40 เซนติเมตร
ทล. 340 สาลี - สุพรรณบุรี ช่วง กม. ที่ 59+674 (สะพานศาลเจ้าแม่ทับทิม) ระดับน้ําสูง 175 เซนติเมตร
ทล.340 สาลี - สุพรรณบุรี ช่วง กม. ที่ 71+230 - 71+400 (ช่องทางคู่ขนานซ้ายขวาทาง) ระดับน้ําสูง 55 เซนติเมตร
ทล.3557 ถนนเข้าเมืองสุพรรณบุรี ช่วง กม. ที่ 0+700 - 0+726 (ด้านซ้ายทาง) ระดับน้ําสูง 55 เซนติเมตร
จังหวัดนครปฐม (การจราจรผ่านไม่ได้ 1 แห่ง)
ทล.338 พุทธมณฑลสาย 4 - นครชัยศรี ช่วง กม. ที่ 24+800 - 25+500 ระดับน้ําสูง 50 เซนติเมตร
ทั้งนี้ ขอให้ประชาชนผู้ใช้เส้นทางเดินทางด้วยความระมัดระวังเพื่อความปลอดภัย
พร้อมขอให้ปฏิบัติตามป้ายเตือน ป้ายแนะนําและคําแนะนําของเจ้าหน้าที่อย่างเคร่งครัด
และหากประชาชนต้องการสอบถามสภาพเส้นทาง สภาพการจราจร หรือต้องการความช่วยเหลือสามารถติดต่อได้ที่สํานักงานทางหลวง แขวงทางหลวง หมวดทางหลวงในพื้นที่
และสายด่วนกรมทางหลวง โทร.1586 (โทรฟรีทุกเครือข่ายตลอด 24 ชั่วโมง)
และสามารถติดตามการรายงานสถานการณ์สภาพเส้นทางได้ที่ทวิตเตอร์กรมทางหลวง @prdoh1
สุริยะดันไทยเป็นศูนย์กลางอาหารอนาคตแห่งอาเซียน คาดส่งออกอาหารแปรรูปของไทยปี 2564 กว่า 1.05 ล้านล้านบาท กระตุ้น GDP 9.50 แสนล้านบาท
กระทรวงอุตสาหกรรม เผย ครม. มีมติรับทราบความคืบหน้าแผนปฏิบัติการด้านการพัฒนาอุตสาหกรรมแปรรูปอาหารระยะที่ 1 (พ.ศ.2562-2570) พร้อมเร่งผลักดันให้ไทยเป็นศูนย์กลางการผลิตอาหารอนาคตแห่งอาเซียนควบคู่กับการขับเคลื่อนเศรษฐกิจฐานราก
กระทรวงอุตสาหกรรม (อก.) เผย ครม. มีมติรับทราบความคืบหน้าแผนปฏิบัติการด้านการพัฒนาอุตสาหกรรมแปรรูปอาหารระยะที่ 1 (พ.ศ. 2562-2570) กระทรวงอุตสาหกรรมในฐานะแกนหลักที่ได้รับมอบหมายให้บูรณาการ ร่วมกับหน่วยงานที่เกี่ยวข้องเพื่อเร่งขับเคลื่อนการพัฒนาอุตสาหกรรมแปรรูปอาหารอย่างต่อเนื่องผ่านมาตรการ “4 สร้าง”
ได้แก่ 1.สร้างนักรบอุตสาหกรรมอาหารพันธุ์ใหม่ (Food Warriors) 2.สร้างนวัตกรรมอาหารอนาคต 3.สร้างโอกาสทางธุรกิจ และ 4.สร้างปัจจัยพื้นฐานเพื่อเร่งการพัฒนาอุตสาหกรรม
โดย สร้างที่ 1.เป็นการสร้างนักรบอุตสาหกรรมอาหารพันธุ์ใหม่ (Food Warriors) ผ่าน 4 หน่วยงานของกระทรวงอุตสาหกรรม
โดยสํานักงานเศรษฐกิจอุตสาหกรรม กรมส่งเสริมอุตสาหกรรม สํานักงานอุตสาหกรรมจังหวัด และสถาบันอาหาร
เร่งพัฒนายกระดับผู้ประกอบการ/สถานประกอบการ/วิสาหกิจชุมชน ให้เป็นนักรบอุตสาหกรรมอาหารพันธุ์ใหม่ ผ่านการอบรมและให้คําปรึกษาเชิงลึกทั้งในด้านการเพิ่มผลิตภาพ การพัฒนาผลิตภัณฑ์ให้ได้มาตรฐาน ถ่ายทอดความรู้เชิงธุรกิจและการนํานวัตกรรมมาใช้ในการผลิต
เพื่อให้ผู้ประกอบการมีองค์ความรู้ เสริมสร้างทักษะ รวม 899 กิจการ/8,512 ราย/43 กลุ่มวิสาหกิจชุมชน
นอกจากนี้ มีการพัฒนาผลิตภัณฑ์สินค้าเกษตรแปรรูป/อาหารแปรรูปให้มีมูลค่าเพิ่มสูง เช่น ผลิตภัณฑ์เกษตรอินทรีย์ อาหารอัตลักษณ์ท้องถิ่น
รวมถึงการพัฒนาฉลากและบรรจุภัณฑ์อาหารให้มีมูลค่าเพิ่มสูงเชิงพาณิชย์ รวม 224 ผลิตภัณฑ์
ด้านกระทรวงเกษตรและสหกรณ์เร่งพัฒนาอบรมเกษตรกรให้เป็นเกษตรกรปราดเปรื่อง (Smart Farmer) ในสาขาต่างๆ รวม 12,210 ราย
กระทรวงการอุดมศึกษา วิทยาศาสตร์ วิจัยและนวัตกรรมสนับสนุนผู้ประกอบการอาหารให้มีการใช้เทคโนโลยีเชิงลึก พัฒนากระบวนการผลิตและปรับปรุงคุณภาพผลิตภัณฑ์รวม 566 ราย
นายสุริยะ กล่าวเพิ่มเติมว่า สร้างที่ 2 มีความคืบหน้าในการสร้างนวัตกรรมอาหารอนาคต ภายใต้โครงการเมืองนวัตกรรมอาหาร (Food Innopolis) ในอุทยานวิทยาศาสตร์ประเทศไทย
ได้มีการจัดทํา Future Food Lab เพื่อสร้างระบบนิเวศนวัตกรรมอาหาร ส่งเสริมการพัฒนานวัตกรรมอาหารมูลค่าสูง และผู้เชี่ยวชาญนวัตกรรมอาหาร
โดยมีระบบเชื่อมโยงฐานข้อมูล Food Innopolis Service Platform อย่างน้อย 8 แพลตฟอร์ม
รวมทั้งสนับสนุนให้ผู้ประกอบการพัฒนาผลิตภัณฑ์หรือกระบวนการที่เป็นนวัตกรรมหรือมีการรับถ่ายทอดเทคโนโลยีร่วมกับภาคอุตสาหกรรมอาหาร
เพื่อให้ผู้ประกอบการสามารถพัฒนากระบวนการผลิตให้มีประสิทธิภาพหรือมีผลิตภัณฑ์ที่มีมูลค่าสูงออกสู่ตลาด จํานวน 15 โครงการ
เสริมสร้างความเข้มแข็งให้ผู้ประกอบการโดยการสนับสนุนการพัฒนาผลิตภัณฑ์มูลค่าสูงภายใต้มาตรฐานการทดสอบในระดับสากลโดยการให้บริการวิเคราะห์ทดสอบตัวอย่างผลิตภัณฑ์อาหารด้วยเทคโนโลยีในประเทศ จํานวน 148 รายการ
นายสุริยะ กล่าวย้ําว่า แม้ว่าในช่วงนี้ประเทศไทยและทั่วโลกกําลังเผชิญสถานการณ์โควิด-19
แต่การสร้างที่ 3 การสร้างโอกาสทางธุรกิจยังคงดําเนินการอย่างต่อเนื่อง
โดยที่ผ่านมากระทรวงพาณิชย์ หอการค้าไทย และโคโลญ - เมสเซ่ ประเทศเยอรมนี ร่วมจัดงานแสดงสินค้าอาหารและเครื่องดื่ม
ภายใต้ชื่องาน THAIFEX – ANUGA ASIA 2020 “The Hybrid Edition” ณ ศูนย์แสดงสินค้าและการประชุมอิมแพค เมืองทองธานี ระหว่างวันที่ 22 – 26 กันยายน 2563
โดยมีการปรับรูปแบบการจัดงานใหม่ในลักษณะไฮบริด เพื่อรองรับชีวิตวิถี New Normal
โดยจัดให้มีการเจรจาซื้อขายแบบออฟไลน์ควบคู่ออนไลน์ จํานวนทั้งสิ้น 708 บริษัท
ในส่วนการสร้างที่ 4 การสร้างปัจจัยพื้นฐานเพื่อเร่งการพัฒนาอุตสาหกรรม
โดยสํานักงานมาตรฐานผลิตภัณฑ์อุตสาหกรรมได้จัดทํามาตรฐานผลิตภัณฑ์อุตสาหกรรมอาหารทั้งในส่วนของมาตรฐานสินค้าและมาตรฐานวิธีทดสอบ รวม 22 เรื่อง
สํานักงานคณะกรรมการอ้อยและน้ําตาลทรายจัดทําโครงการการจัดการผลิตอ้อยแปลงใหญ่เพื่อเพิ่มผลผลิตและคุณภาพอ้อยโดยใช้เทคโนโลยี Smart farming ณ ต.นครชุม อ.เมือง จ.กําแพงเพชร
มีเกษตรกรเข้าร่วม ไม่น้อยกว่า 40 ราย บนพื้นที่ไม่น้อยกว่า 5,000 ไร่
สถาบันอาหารให้บริการยกระดับความปลอดภัยในการผลิตอาหารที่ฆ่าเชื้อด้วยความร้อนและอาหารแปรรูป จํานวน 91 ผลิตภัณฑ์
บริการตรวจสอบและรับรองระบบ จํานวน 377 กิจการ
บริการทดสอบด้านต่างๆ เช่น ด้านเคมี จํานวน 52,363 รายการ
จุลชีววิทยา จํานวน 16,000 รายการ
บริการสอบเทียบความชํานาญ จํานวน 3,278 ห้องปฏิบัติการ
และบริการยกระดับความปลอดภัยในการผลิตอาหารที่ฆ่าเชื้อด้วยความร้อนและอาหารแปรรูป จํานวน 631 ผลิตภัณฑ์
นายทองชัย ชวลิตพิเชฐ ผู้อํานวยการสํานักงานเศรษฐกิจอุตสาหกรรม (สศอ.) กล่าวเสริมว่า ภายใต้สถานการณ์โควิด-19 ส่งผลให้เศรษฐกิจในประเทศชะลอตัวลง
แต่อุตสาหกรรมแปรรูปอาหารไทยกลับมีโอกาสโดยมีทิศทางการผลิตที่ขยายตัวขึ้นสะท้อนจากตัวเลขดัชนีผลผลิตอุตสาหกรรมและการส่งออก
ซึ่งประเทศไทยนับว่ามีความได้เปรียบในด้านการผลิตอาหารแปรรูปเนื่องจากมีวัตถุดิบในประเทศ
สำหรับการดําเนินการขับเคลื่อนแผนปฏิบัติการอาหารฯ ระยะต่อไป สศอ. จะใช้กลไกความร่วมมือระหว่างภาครัฐและภาคเอกชนเป็นตัวขับเคลื่อนแผนปฏิบัติการฯ
โดยผ่านคณะกรรมการพัฒนาอุตสาหกรรมแห่งชาติ (กอช.) ในการกํากับการดําเนินงานตามมาตรการต่างๆ
กระบวนการผลิตอาหารจะต้องมีความปลอดภัยใน ทุกขั้นตอน ตั้งแต่ต้นทางจนถึงปลายทาง
การพัฒนาและยกระดับฝีมือแรงงาน (Upskill & Reskill) ให้มีทักษะและมาตรฐานตรงกับความต้องการของตลาด
รองรับความท้าทายจาก Technology Disruption และสถานการณ์ปัจจุบัน
การพัฒนาผลิตภัณฑ์อาหารอนาคต (Future Food) รวมทั้งส่งเสริมการใช้เทคโนโลยี AI/Automation ในอุตสาหกรรมอาหารเพิ่มมากขึ้น
เพื่อผลักดันให้ไทยเป็นศูนย์กลางอาหารอนาคตแห่งอาเซียนต่อไป
กองทัพเรือ ชี้แจงการจัดซื้ออากาศยานไร้คนขับ Hermer 900 ของกองทัพเรือ
กองทัพเรือ ยืนยันจัดหาอากาศยานไร้คนขับไม่เกี่ยวพันผลประโยชน์ร่วมโครงการท่าเรือดําน้ํา
ส่วนครูสอนภาษา ตรวจพบ ตั้งแต่ปี 64 พร้อมสั่งห้ามเข้าพื้นที่
จากกรณีนายยุทธพงศ์ จรัสเสถียร รองหัวหน้าพรรคเพื่อไทย ระบุมีข้อสงสัยต่อโครงการจัดซื้ออากาศยานไร้คนขับ Hermers 900 ของกองทัพเรือ งบประมาณ 4.1 พันล้านบาท
ซึ่งระหว่างที่มีการพิจารณางบประมาณรายจ่ายประจําปี 2565 กมธ.ได้คัดค้านเรื่องนี้ เพราะไม่มีเหตุผลที่ ทร.จะต้องซื้อโดรน
โดยช่วงแรก ทร.ได้ให้ใบเสนอราคาของ 2 บริษัท ส่งมาที่ กมธ.
แต่วันนี้ ทร.กลับถอยและไม่กล้าซื้อ เพราะเคยซื้อเรือดําน้ําจากจีน 3 ลํา แต่ไม่มีเครื่องยนต์
เมื่อเป็นเช่นนี้ ทร.จึงเปลี่ยนไปซื้อโดรน Hermers 900 จากบริษัทของอิสราเอลแทน
ซึ่งมีรายงานข่าวว่าเคยเกิดอุบัติเหตุตกเสียหายจากเครื่องยนต์มีปัญหา
ดังนั้น จึงขอเรียนไปถึง พล.ร.อ.สมประสงค์ นิลสมัย ผบ.ทร.ให้ตรวจสอบการจัดซื้อ
เพราะ ทร.ทั่วโลกไม่เคยนําโดรนรุ่นนี้มาใช้
จึงเกรงว่าจะซ้ํารอยเรือดําน้ําที่ซื้อมาแล้วไม่มีเครื่องยนต์
และสงสัยว่าหากได้รับงบประมาณจํานวนมากแล้วทําไม ทร.จึงไม่ซื้อของดีๆ ไปเลยนั้น
วันที่ 22 มีนาคม 2565 นาวาเอก รุ่ง ดีรูป รองผู้อํานวยกองประชาสัมพันธ์ สํานักจิตวิทยา กรมกิจการพลเรือนทหารเรือ ชี้แจงว่า
ได้ตรวจสอบเบื้องต้นแล้ว ไม่พบว่าบริษัทที่มายื่นข้อเสนอ UAV มีความเกี่ยวพันกับบริษัทเรือดําน้ํา
และขอยืนยันว่ากองทัพเรือได้ดําเนินการจัดหา UAV ตามหลักเกณฑ์และเงื่อนไขที่กําหนด
มีใช้งานจริงในกองทัพของหลายประเทศ
มีประสิทธิภาพและความน่าเชื่อถือในการใช้งานสูง
รวมถึง ประเด็นครูภาษานั้น ทร.ได้ตรวจพบเองตั้งแต่ต้น
และได้ดําเนินสั่งห้ามบุคคลเหล่านั้นเข้าพื้นที่ ตั้งแต่ ธ.ค.๖๔
โดยขอแยกเป็นประเด็นต่างๆ ดังนี้
ประเด็นที่ระบุว่า กองทัพเรือเปลี่ยนแบบ UAV จาก Wing Loong ของประเทศจีน เป็น UAV แบบ Hermes 900 ของประเทศอิสราเอล เนื่องจากปัญหาความไม่โปร่งใสในโครงการจัดหาเรือดําน้ําของจีน
โดย บริษัทที่นํา UAV แบบ Hermes 900 เข้ามาอยู่ในเครือข่ายบริษัทนายหน้าของเรือดําน้ําจีนเช่นกันนั้น
กองทัพเรือขอชี้แจงว่า ได้ตรวจสอบความความสัมพันธ์ของผู้ยื่นข้อเสนอ UAV ทุกรายเบื้องต้นแล้ว
ไม่มีผลประโยชน์ร่วมกันและไม่พบว่ามีส่วนเกี่ยวข้องกับการจัดหาเรือดําน้ําแต่อย่างใด
ทั้งนี้การดําเนินโครงการจัดหา UAV ในครั้งนี้ เป็นการจัดซื้อโดยวิธีคัดเลือก
โดยกําหนดคุณสมบัติและขีดสมรรถนะตามความต้องการของกองทัพเรือ
ซึ่งจะต้องมีการรับรองมาตรฐานด้านการบิน
มีความน่าเชื่อถือและความพร้อมใช้งาน
รวมทั้งมีความสามารถในการอยู่รอดสูง ในการปฏิบัติภารกิจทั้งทางทะเลและทางบก
มีใช้งานในกองทัพของประเทศผู้ผลิต
มีการฝึกอบรมและการถ่ายทอดเทคโนโลยี
ตลอดจนมีประสิทธิภาพและประสิทธิผลของโครงการฯ สูงสุด
แต่เนื่องจากการดําเนินการจัดซื้อยังไม่เสร็จสิ้น จึงยังไม่สามารถให้รายละเอียดทั้งหมดได้
ประเด็นข้อกล่าวหาว่า UAV แบบ Hermes 900 ของอิสราเอล เป็น UAV ที่ กองทัพเรือประเทศอื่นไม่เคยใช้งานมาก่อน
รวมถึงมีประวัติการตกนั้น ขอนําเรียนว่า UAV ของทุกบริษัทที่ ทร.เชิญชวนยื่นข้อเสนอ มีใช้กันในหลายประเทศ
และได้รับการยอมรับในระดับนานาชาติ
จึงขอให้วางใจว่ากองทัพเรือจะได้รับ UAV ที่ได้มาตรฐาน
คุ้มค่ากับภาษีของประชาชนมาใช้งาน
ส่วนเรื่องการตกของ UAV นั้น เป็นเรื่องเป็นไปได้ เหมือนการตกของเครื่องบินชนิดอื่นๆ
ซึ่งจากข้อมูลการตกของ UAV ทั่วโลก อ้างอิงจากเว็บไชต์ พบว่ามี UAV หลายประเทศทั้งของ อิสราเอล สหรัฐอเมริกา จีน อิตาลี ตุรกี รวมถึง ประเทศอื่นๆ มีประวัติเกิดอุบัติเหตุเหมือนกันหมด
ดังนั้นการตกของ UAV อาจจะไม่ได้เกิดจากความบกพร่องของระบบหรือความผิดปกติของเครื่องยนต์
แต่เกิดจากสาเหตุอื่นๆ เช่น การโดนต่อต้านจากฝ่ายตรงข้าม สภาพอากาศที่แปรปรวน/ทักษะ หรือประสบการณ์ของผู้บังคับเครื่อง UAV
อย่างไรก็ตาม กองทัพเรือได้ให้ความสําคัญอย่างมากกับความน่าเชื่อถือของระบบ
มั่นใจได้ว่า ระบบ UAV ที่ ทร.จะได้รับดีที่สุดตามวัตถุประสงค์การใช้งานและความต้องการของ ทร. ในวงเงินที่กําหนด
การจัดหา UAV ในครั้งนี้ ได้ดําเนินการด้วยความโปร่งใส เป็นธรรม
เป็นไปตามกฎหมาย และปฏิบัติต่อผู้ประกอบการทุกรายอย่างเท่าเทียมกัน
มีเอกสารหลักฐานการดําเนินงานอย่างชัดเจน
มีขั้นตอน ตอบข้อสงสัยและข้อซักถาม
รวมทั้งโครงการนี้ได้รับการคัดเลือกเข้าร่วมการจัดทํา “ข้อตกลงคุณธรรม ประจําปี งป.๖๕”
โดยคณะกรรมการความร่วมมือการป้องกันการทุจริต (ค.ป.ท.) ได้จัดคณะผู้สังเกตการณ์จากองค์กรต่อต้านคอร์รัปชัน (ประเทศไทย) ซึ่งเป็นตัวแทนจากภาคประชาชน ร่วมสังเกตและให้คําแนะนําตั้งแต่เริ่มต้นจนสิ้นสุดโครงการ
ส่วนภาพที่นายยุทธพงศ์ นํามาเผยแพร่และบอกว่าเป็นครูสอนภาษา
นั้นกองทัพเรือ ตรวจพบว่า บ.CSOC ได้จ้างบุคคลเหล่านี้จริง
โดยทําหน้าที่ฝ่ายจัดซื้อ ไม่ได้ควบคุมงานทางวิศวกรรม
ต่อมาภายหลัง กองทัพเรือตรวจพบด้วยตนเองว่าบุคคลดังกล่าวไม่มีใบอนุญาตทํางานที่ถูกต้อง
จึงไม่อนุญาตให้เข้ามาในพื้นที่โครงการก่อสร้างตั้งแต่ ธ.ค.64
ซึ่ง กองทัพเรือได้ดําเนินการเรียบร้อยก่อนที่จะถูกกล่าวหาใน ก.พ.65
ดีอีเอส-ตร.ไซเบอร์ แถลงจับกุมโกงออนไลน์ขายกระเป๋าแบรนด์เนม
“ชัยวุฒิ” รมว.ดีอีเอส แถลงร่วมตํารวจไซเบอร์ จับกุมโกงออนไลน์ขายกระเป๋าแบรนด์เนม The Sandy Brand พร้อมอายัดบัญชี ผู้เสียหายเบื้องต้น 71 ราย มูลค่าความเสียหายกว่า 13 ล้านบาท
เผยเร่งบูรณาการทํางานรับนโยบายนายกรัฐมนตรี ดําเนินคดีให้เร็วที่สุด และติดตามเงินคืนประชาชน
วันนี้ (11 เม.ย. 65) นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ร่วมแถลงข่าวกับ พ.ต.อ.เอกนิรุจฒิ์ วันสิริภักดิ์ ผกก.2 บก.สอท.1 กองบัญชาการตํารวจสืบสวนสอบสวนอาชญากรรมทางเทคโนโลยี (บช.สอท.) เกี่ยวกับ “ผลการดําเนินคดีกับเพจสั่งซื้อสินค้าแบรนด์เนมออนไลน์แต่ไม่ได้รับสินค้า”
โดยล่าสุดติดตามตัวและจับกุมเจ้าของร้านขายสินค้าภายใต้ชื่อไอจี และเพจ The Sandy Brand มาดําเนินคดีได้แล้ว ในข้อหา “ร่วมกันฉ้อโกงประชาชนและร่วมกันโดยทุจริต หรือโดยหลอกลวง นําเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน (พ.ร.บ.คอมพิวเตอร์ฯ”
พร้อมตรวจยึดของกลางกว่า 60 รายการ และล่าสุดมีการอายัดบัญชีแล้ว
นายชัยวุฒิ กล่าวว่า เมื่อกลางเดือน ก.พ. 65 มีกลุ่มผู้เสียหายจํานวนหนึ่ง รวมตัวเดินทางมาร้องเรียนกรณีสั่งซื้อสินค้าแบรนด์เนมจากเพจ The Sandy Brand แล้วไม่ได้รับสินค้า
ครอบคลุมตั้งแต่ราคาหลักหมื่นถึงหลักแสน
พบมีผู้เสียหายอย่างน้อย 71 ราย รวมมูลค่าความเสียหายกว่า 13 ล้านบาท
โดยพฤติกรรมกระทําความผิด มิจฉาชีพเปิดเพจร้านขายผ่อนกระเป๋าแบรนด์เนม
มีการถ่ายรูปออฟฟิศสร้างความน่าเชื่อถือ
แต่เมื่อจ่ายเงินไปแล้ว ปรากฏว่าไม่ได้รับสินค้า
เมื่อติดต่อทวงถาม จะบ่ายเบี่ยง อ้างว่าไม่สามารถส่งสินค้าได้ เนื่องจากระบบขนส่งเป็นอัมพาตจากเหตุโควิดระบาด
สําหรับคดีนี้ผู้เสียหายมีการแจ้งความไว้ และเดินทางมาร้องเรียนที่ดีอีเอส
เบื้องต้นกระทรวงฯ ได้ดําเนินการแจ้งไปยังเฟซบุ๊ก ขอควาร่วมมือให้ดําเนินการปิดกั้นยูอาร์แอลของร้านค้าออนไลน์รายนี้ ตาม พ.ร.บ.คอมพิวเตอร์ฯ มาตรา 15
ผู้ให้บริการผู้ใดให้ความร่วมมือ ยินยอม หรือรู้เห็นเป็นใจให้มีการกระทําความผิดตามมาตรา 14 ในระบบคอมพิวเตอร์ที่อยู่ในความควบคุมของตน ต้องระวางโทษเช่นเดียวกับผู้กระทําความผิดตามมาตรา 14
กรณีเป็นผู้ให้บริการ และหากยังไม่ได้รับความร่วมมือจะเร่งขอคําสั่งศาล ตามมาตรา 20 ที่ว่าด้วยการปิดกั้นเว็บไซต์ และที่เป็นความผิดกฎหมายอื่น /ลักษณะขัดต่อศีลธรรมอันดีของประชาชน
“ผมได้สั่งการให้เร่งติดตามผู้กระทําเข้าสู่กระบวนการดําเนินคดีตามกฎหมาย เพื่อบรรเทาความเดือดร้อนของผู้เสียหายให้ได้เงินคืนโดยเร็ว
อีกทั้งป้องกันไม่ให้ประชาชนรายอื่นๆ เป็นเหยื่อกลโกงของผู้ค้าออนไลน์ในลักษณะนี้โดยเป็นไปตามนโยบายของท่านพล.อ.ประยุทธ์ จันทร์โอชา นายกรัฐมนตรี ที่มีความเป็นห่วงเรื่องนี้
มอบหมายให้ดีอีเอส ใช้อํานาจตาม พ.ร.บ.คอมพิวเตอร์ฯ รีบปิดกั้น อายัดบัญชี และดําเนินคดีโดยเร็ว
แก้ไขปัญหาความเดือดร้อนให้กับประชาชน
อีกทั้งเพื่อไม่ให้กระทบต่อความเชื่อมั่นต่อธุรกิจออนไลน์” นายชัยวุฒิกล่าว
รมว.ดีอีเอส กล่าวเพิ่มเติมว่า อยากให้การแถลงข่าววันนี้ เป็นอุทาหรณ์ไปยังประชาชน ในการซื้อสินค้าราคาสูงทางออนไลน์ ต้องตรวจสอบผู้ค้าให้ดี ว่ามีความน่าเชื่อถือ
และถ้าจะโอนเงินต้องมีหลักประกัน
อย่าเชื่อแต่รูปภาพสินค้าบนหน้าร้านออนไลน์ เพราะอาจไม่มีสินค้าจริง หรือมีแล้วอาจไม่จัดส่งให้
โดยเมื่อเกิดความเสียหาย กระบวนการดําเนินคดีต้องใช้ระยะเวลารวบรวมหลักฐาน และกระบวนการทางกฎหมาย เพื่อติดตามเอาเงินคืน
ซึ่งปัจจุบันช่องทางการซื้อขายที่ถูกร้องเรียนมากที่สุดมากกว่า 80% คือเฟซบุ๊ก
สําหรับการจับกุมครั้งนี้ ดําเนินการตามหมายจับศาลอาญา ในฐานความผิดตาม พ.ร.บ.ว่าด้วยการกระทําความผิดเกี่ยวกับคอมพิวเตอร์ (ฉบับที่ 2) พ.ศ. 2560 ในมาตรา 14 วรรคหนึ่ง (1) บัญญัติว่า “ผู้ใดกระทําความผิดโดยทุจริต หรือโดยหลอกลวง นําเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน อันมิใช่การกระทําความผิดฐานหมิ่นประมาทตามประมวลกฎหมายอาญา
ผู้นั้นต้องระวางโทษจําคุกไม่เกินห้าปีหรือปรับไม่เกินหนึ่งแสนบาทหรือทั้งจําทั้งปรับ”
นอกจากนี้ ยังมีความผิดฐานฉ้อโกงตามประมวลกฎหมายอาญา มาตรา 341 ซึ่งเป็นความผิดอันยอมความได้
โดยการทุจริต หลอกลวงผู้อื่นด้วยการแสดงข้อความอันเป็นเท็จ หรือปกปิดข้อความจริงซึ่งควรบอกให้แจ้ง
และโดยการหลอกลวงดังว่านั้นได้ไปซึ่งทรัพย์สินจากผู้ถูกหลอกลวงหรือบุคคลที่สาม
หรือทําให้ผู้ถูกหลอกลวงหรือบุคคลที่สาม ทํา ถอน หรือทําลายเอกสารสิทธิ
ทั้งนี้ กระทรวงดิจิทัลฯ ได้ประสานกับสํานักงานตํารวจแห่งชาติ (สตช.) และบช.สอท.
เร่งบูรณาการทํางานแก้ไขปัญหาจากการซื้อขายสินค้าทางออนไลน์
โดยประชาชนสามารถแจ้งเบาะแส ปัญหา หรือขอคําปรึกษา เข้ามาได้ที่ศูนย์ช่วยเหลือและจัดการปัญหาออนไลน์ 1212 OCC ผ่านช่องทาง ดังนี้
เพจเฟซบุ๊ก : ข้อมูลข่าวสาร 1212 OCC และสํานักงานสถิติจังหวัดทั่วประเทศ
อีกทั้งยังสามารถแจ้งได้ผ่านกล่องข้อความของเพจอาสาจับตาออนไลน์ที่ https://m.facebook.com/DESMonitor/ หรือโทรสายด่วนของ บช.สอท.1441 ได้ตลอด 24 ชั่วโมง
ธอส. ขยายระยะเวลาให้ลูกค้าลงทะเบียนเข้า 6 มาตรการ COVID-19 เพิ่ม
พร้อมปิดลงทะเบียนมาตรการที่ 15 และ 16 เนื่องจากเต็มกรอบวงเงิน
และตรวจสอบคุณสมบัติ ผู้ที่ลงทะเบียนเข้ามาตรการ
ธอส.ประกาศขยายระยะเวลาลงทะเบียนแจ้งความประสงค์ขอรับความช่วยเหลือผ่าน 6 มาตรการ
ดูแลลูกค้าที่ได้รับผลกระทบจาก COVID-19 ในโครงการ ธอส. รวมไทย สร้างชาติ
ธนาคารอาคารสงเคราะห์ ประกาศขยายระยะเวลาลงทะเบียนแจ้งความประสงค์ขอรับความช่วยเหลือผ่าน 6 มาตรการ
ครอบคลุมทั้งมาตรการแบ่งจ่ายเงินงวดผ่อนชําระ (ตัดเงินต้น ตัดดอกเบี้ย)
พักชําระเงินต้นและจ่ายเฉพาะดอกเบี้ย
ลงทะเบียนแจ้งความประสงค์ผ่าน Application : GHB ALL หรือ GHB Buddy บน Application Line ได้ต่อเนื่องตั้งแต่วันที่ 30 กรกฎาคม 2564
พร้อมประกาศปิดลงทะเบียนเข้ามาตรการที่ 15 และ 16
พักชําระเงินต้นและพักชําระดอกเบี้ย
และตรวจสอบคุณสมบัติผู้ลงทะเบียนเข้ามาตรการ
นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) เปิดเผยว่า
ตามที่ธนาคารได้ประกาศขยายระยะเวลาความช่วยเหลือลูกค้าที่อยู่ระหว่างการใช้มาตรการตาม “โครงการ ธอส. รวมไทย สร้างชาติ” ในมาตรการที่ 9, 10, 11, 11 New Entry, 13 และ 14
ให้ไปสิ้นสุดระยะเวลาความช่วยเหลือในวันที่ 31 ธันวาคม 2564
จากเดิมที่สิ้นสุดวันที่ 31 กรกฎาคม 2564
โดยเปิดให้ลงทะเบียนแจ้งความประสงค์เพื่อขยายระยะเวลาความช่วยเหลือผ่าน Application : GHB ALL หรือ GHB Buddy บน Application Line
ระหว่างวันที่ 1-29 กรกฎาคม 2564
และภายหลังครบกําหนดระยะเวลาลงทะเบียน
พบว่ามีจํานวนลูกค้าลงทะเบียนแจ้งความประสงค์รวมกว่า 85,900 บัญชี
แต่ด้วยสถานการณ์การแพร่ระบาดของ COVID-19 ในปัจจุบันยังคงมีจํานวนผู้ติดเชื้อในระดับสูง
ทําให้ภาครัฐยังคงยกระดับมาตรการป้องกันควบคุมการแพร่ระบาดอย่างต่อเนื่อง
ดังนั้น เพื่อเป็นการช่วยเหลือลูกค้าของธนาคารที่ได้รับผลกระทบ
ธนาคารจึงได้ขยายระยะเวลาการลงทะเบียนแจ้งความประสงค์เพื่อเข้ามาตรการ จํานวน 6 มาตรการ
ผู้มีสิทธิ์เข้ามาตรการยังขยายให้ครอบคลุมทั้งลูกค้าเดิมที่อยู่ในมาตรการ
และลูกค้าที่ยังไม่ได้อยู่ในมาตรการ
โดยต้องเป็นผู้ที่ได้รับผลกระทบจากการประกอบอาชีพ
และไม่สามารถผ่อนชําระเงินงวดให้ธนาคารได้ตามสัญญาเงินกู้
โดยมีรายละเอียดของมาตรการ ดังนี้
มาตรการที่ 9, 10, 11 และ 11 New Entry : แบ่งจ่ายเงินงวดผ่อนชําระ (ตัดเงินต้น ตัดดอกเบี้ย) เหลือ 25% หรือ 50% หรือ 75% ของเงินงวดผ่อนชําระในปัจจุบัน
โดยทั้ง 4 มาตรการ ครอบคลุมกลุ่มลูกค้าที่มีสถานะบัญชีปกติ
สถานะ NPL และลูกหนี้สถานะ NPL ที่อยู่ระหว่างการปรับโครงสร้างหนี้
และต้องเป็นผู้ที่ได้รับผลกระทบจากการประกอบอาชีพ
มาตรการที่ 13 : พักชําระเงินต้น
สําหรับลูกค้าที่มีสถานะบัญชีปกติ (ไม่เป็น NPL ไม่อยู่ขั้นตอนของกฎหมาย
และไม่อยู่ระหว่างทําข้อตกลงประนอมหนี้)
มาตรการที่ 14 : พักชําระเงินต้น
พร้อมลดดอกเบี้ยลงเหลือ 3.90% ต่อปี
และลูกหนี้ NPL ที่อยู่ระหว่างการปรับโครงสร้างหนี้
และไม่สามารถผ่อนชําระเงินงวดให้ธนาคารได้ตามข้อตกลงปรับโครงสร้างหนี้
ทั้งนี้ มาตรการที่ 9, 11, 11 New Entry และ 13
ธนาคารขยายระยะเวลาให้ลงทะเบียนแจ้งความประสงค์ได้ถึงวันที่ 16 สิงหาคม 2564
สําหรับมาตรการที่ 10 และ 14 จะขยายถึงวันที่ 29 สิงหาคม 2564
โดยทุกมาตรการข้างต้นจะได้รับความช่วยเหลือไปจนถึงวันที่ 31 ธันวาคม 2564
ธนาคารจะทําการสํารวจความประสงค์ของลูกค้าอีกครั้งว่าต้องการรับความช่วยเหลือต่อไปจนถึงวันที่ 31 ธันวาคม 2564 หรือไม่
และสําหรับลูกค้าที่มีความประสงค์เข้ามาตรการจะต้อง Upload หลักฐานยืนยันว่าได้รับผลกระทบทางรายได้ผ่านทาง Application : GHB ALL
และ GHB Buddy ให้ธนาคารพิจารณา
โดยสามารถลงทะเบียนแจ้งความประสงค์ผ่าน Application : GHB ALL หรือ GHB Buddy บน Application Line ได้ในวันจันทร์ - ศุกร์ เวลา 8.30-15.00 น.
เว้นวันหยุดราชการและวันหยุดนักขัตฤกษ์
ส่วนกรณีที่ลูกค้าไม่มีสมาร์ทโฟนสามารถกรอกข้อมูลเพื่อแจ้งความประสงค์ขอรับความช่วยเหลือตามมาตรการได้ที่ www.ghbank.co.th
ส่วนการ พักชําระเงินต้นและพักชําระดอกเบี้ย เป็นระยะเวลา 3 เดือน
ระหว่างวันที่ 1 สิงหาคม – 31 ตุลาคม 2564 ใน มาตรการที่ 15
สําหรับลูกค้าที่มีสถานะบัญชีปกติ
ไม่อยู่ระหว่างการประนอมหนี้หรือสถานะกฎหมาย
และมาตรการที่ 16 สําหรับลูกหนี้ที่มีสถานะ NPL (ค้างชําระเงินงวดติดต่อกันมากกว่า 3 เดือน)
หรืออยู่ระหว่างการปรับโครงสร้างหนี้
ซึ่งเปิดให้ลูกค้าลงทะเบียนแจ้งความประสงค์ตั้งแต่วันที่ 19 กรกฎาคม 2564
ล่าสุด ณ วันที่ 30 กรกฎาคม 2564
มีลูกค้าลงทะเบียนแจ้งความประสงค์ทั้ง 2 มาตรการเป็นจํานวนรวม 90,800 บัญชี
เงินต้นคงเหลือรวม 101,000 ล้านบาท
และสูงกว่ากรอบวงเงินที่ธนาคารกําหนดไว้ที่ 100,000 ล้านบาท
ดังนั้น ธนาคารจึงขอแจ้งปิดลงทะเบียนแจ้งความประสงค์เข้ามาตรการที่ 15 และ 16
เนื่องจากมีลูกค้าลงทะเบียนเต็มกรอบวงเงิน
และทําการตรวจสอบคุณสมบัติผู้ที่ลงทะเบียนเข้ามาตรการ
ทั้งนี้ ตั้งแต่วันที่ 30 กรกฎาคม 2564 เวลา 15.00 น. เป็นต้นไป
โดยธนาคารจะประกาศวันที่เปิดให้ลงทะเบียนเพิ่มเติมอีกครั้งให้ทราบในภายหลังต่อไป
สอบถามรายละเอียดเพิ่มเติมหรือติดตามข้อมูลข่าวสารของธนาคารได้ที่ศูนย์ลูกค้าสัมพันธ์ (Call Center) โทร 0-2645-9000
สรรพากรจับมือ 11 ธนาคาร นําเทคโนโลยี Blockchain ของ NDID ยกระดับการยืนยันตัวตน และเชื่อมข้อมูลการให้บริการภาษี
กรมสรรพากร และ บริษัท เนชั่นแนลดิจิทัลไอดี จํากัด (NDID) ร่วมด้วยธนาคารอีก 11 ธนาคาร ได้ลงนามในบันทึกความเข้าใจ เรื่อง การเข้าถึงระบบการพิสูจน์และยืนยันตัวตนทางดิจิทัล เพื่อสนับสนุนข้อมูลสําหรับการให้บริการธุรกรรมภาษี
วันที่ 23 พฤษภาคม 2565 กรมสรรพากร และ บริษัท เนชั่นแนลดิจิทัลไอดี จํากัด (NDID) ร่วมด้วยธนาคารอีก 11 ธนาคาร ได้ลงนามในบันทึกความเข้าใจ เรื่อง การเข้าถึงระบบการพิสูจน์และยืนยันตัวตนทางดิจิทัล เพื่อสนับสนุนข้อมูลสําหรับการให้บริการธุรกรรมภาษี
โดยมีวัตถุประสงค์เพื่อการให้บริการธุรกรรมภาษีของกรมสรรพากร
โดยเชื่อมต่อกับระบบการพิสูจน์และยืนยันตัวตนทางดิจิทัลของ NDID
เพื่อให้การพิสูจน์และยืนยันตัวตนผ่านระบบดิจิทัล สามารถนํามาใช้ในการสนับสนุนข้อมูลการให้บริการธุรกรรมภาษีของกรมสรรพากร ได้อย่างมีประสิทธิภาพและเป็นที่ยอมรับจากผู้เกี่ยวข้องทุกภาคส่วน
สร้างการอํานวยความสะดวก ปลอดภัย สร้างความโปร่งใส และลดภาระของประชาชนและภาคเอกชนในการติดต่อหรือใช้บริการจากกรมสรรพากร
โดยการลงนามในบันทึกข้อตกลงครั้งนี้ ได้จัดพิธีการลงนามบันทึกข้อตกลงแบบ Online ผ่านโปรแกรม Zoom
ดร.เอกนิติ นิติทัณฑ์ประภาศ อธิบดีกรมสรรพากร เปิดเผยว่า “ความร่วมมือกับ NDID ร่วมด้วยธนาคารอีก 11 ธนาคาร ในครั้งนี้ มีวัตถุประสงค์สําคัญ เพื่อการยกระดับการให้บริการธุรกรรมภาษี 2 เรื่อง คือ 1. การพิสูจน์ตัวตน 2. การเชื่อมโยงข้อมูลการให้บริการภาษี
ซึ่งกรมสรรพากรคํานึงถึงความสะดวกของผู้เสียภาษีเป็นหลัก
จึงร่วมมือกับหน่วยงานที่เป็น ID Platform เช่น NDID เพื่อให้ผู้เสียภาษีมีทางเลือกให้การยืนยันตัวตนของตนเอง
นอกจากนี้กรมสรรพากรให้ความสําคัญในเรื่องการเชื่อมโยงข้อมูลอย่างปลอดภัยและการให้สิทธิ์ผู้เสียภาษีในการควบคุมข้อมูลของตนเอง
ด้วยเทคโนโลยีของ NDID ซึ่งเบื้องหลังเป็น Blockchain
จะทําให้ผู้เสียภาษีหรือลูกค้าของธนาคารเชื่อถือได้ว่าตัวเองมีสิทธิ์ขาดในการร้องขอให้รับ/ส่งข้อมูลของตนเองที่เก็บไว้ในหน่วยงานในกลุ่ม
และหน่วยงานในกลุ่มจะเชื่อถือได้ว่าไม่ได้ปลอมแปลงเอกสารและมีการร้องขอให้รับ/ส่งข้อมูลที่ได้รับการยินยอมแล้วจริง
สร้างความสะดวก ความรวดเร็ว โปร่งใส และต้นทุนต่ําให้กับประเทศ
ตามเป้าประสงค์ที่กําหนดในยุทธศาสตร์ชาติด้านการปรับสมดุลและพัฒนาระบบการบริหารจัดการภาครัฐ และแผนการปฏิรูปประเทศด้านการบริหารราชการแผ่นดิน
ทั้งนี้ กรมสรรพากรขอขอบคุณ บริษัท เนชั่นแนลดิจิทัลไอดี จํากัด (NDID) สมาคมธนาคารไทย สมาคมสถาบันการเงินของรัฐ และธนาคารอีก 11 ธนาคาร ได้แก่ ธนาคารกรุงเทพ จํากัด (มหาชน) ธนาคารกรุงไทย จํากัด (มหาชน) ธนาคารกรุงศรีอยุธยา จํากัด (มหาชน) ธนาคารกสิกรไทย จํากัด (มหาชน) ธนาคารเกียรตินาคินภัทร จํากัด (มหาชน) ธนาคาร ซีไอเอ็มบี ไทย จํากัด (มหาชน) ธนาคารทหารไทยธนชาต จํากัด (มหาชน) ธนาคารไทยพาณิชย์ จํากัด (มหาชน) ธนาคารเพื่อการเกษตรและสหกรณ์การเกษตร ธนาคารออมสิน ธนาคารอาคารสงเคราะห์ ที่เห็นถึงความสําคัญและให้ความร่วมมือกับกรมสรรพากรในการดําเนินงานในครั้งนี้”
สมาคมธนาคารไทย โดยนายผยง ศรีวณิช กรรมการผู้จัดการใหญ่ ในฐานะประธานสมาคมธนาคารไทย เปิดเผยว่า “สมาคมธนาคารไทยและธนาคารสมาชิก มุ่งส่งเสริมแนวทางการเพิ่มประสิทธิภาพ และความเชื่อมั่นในระบบสถาบันการเงิน
พร้อมให้ความร่วมมือตอบสนองนโยบายของภาครัฐ โดยเฉพาะการพัฒนาเทคโนโลยีเพื่อให้บริการประชาชน
ล่าสุด สถาบันการเงินของภาครัฐและเอกชนรวม 11 แห่ง และ บริษัท เนชั่นแนลดิจิทัลไอดี จํากัด หรือ NDID ได้ร่วมลงนามบันทึกความเข้าใจกับกรมสรรพากร เรื่อง “การเข้าถึงระบบการพิสูจน์และยืนยันตัวตนทางดิจิทัลเพื่อสนับสนุนข้อมูลสําหรับการให้บริการธุรกรรมภาษี”
ซึ่งถือเป็นอีกก้าวสําคัญของกรมสรรพากรและหน่วยงานที่เกี่ยวข้องในการร่วมมือกัน
เพื่อยกระดับบริการธุรกรรมภาษีให้รวดเร็ว โปร่งใสและมีต้นทุนต่ํา
เพื่อให้การพิสูจน์และยืนยันตัวตนผ่านระบบดิจิทัล สามารถนํามาใช้ในการสนับสนุนข้อมูลการให้บริการธุรกรรมภาษีของกรมสรรพากร ได้อย่างมีประสิทธิภาพสูงสุดบนเทคโนโลยีความปลอดภัยตามมาตรฐานสากล
นอกจากนี้ กรมสรรพากร สถาบันการเงินที่เข้าร่วมโครงการ และ NDID จะนําโครงการนี้ เข้าสู่การทดสอบ Digital Service Sandbox ของสํานักงานพัฒนาธุรกรรมทางอิเล็กทรอนิกส์ร่วมกับธนาคาร แห่งประเทศไทย
เพื่อให้ระบบอยู่ภายใต้การดูแลของหน่วยงานกํากับดูแลทั้งสองแห่ง
และเพิ่มความมั่นใจให้แก่ทุกภาคส่วน ก่อนจะเปิดให้บริการแก่ประชาชนในวงกว้างต่อไป
โดยเชื่อมั่นว่า ทุกภาคส่วนที่เกี่ยวข้อง จะร่วมกันส่งมอบบริการที่ดีให้กับภาคประชาชนและภาคธุรกิจได้อย่างไร้รอยต่อ มีประสิทธิภาพ ก่อให้เกิดประโยชน์อย่างสูงสุดต่อการขับเคลื่อนเศรษฐกิจของประเทศ
ที่ผ่านมา ภาคธนาคารได้ให้ความร่วมมือในการตอบสนองนโยบายด้านบริการอิเล็กทรอนิกส์ของกรมสรรพากรหลายด้าน
อาทิ การคืนภาษีผ่านพร้อมเพย์ การจ่ายชําระภาษีต่างๆ ผ่าน Bill Payment การให้บริการ e - Withholding Tax
และในปี 2564 ได้ร่วมมือกับกรมสรรพากรผ่านการให้บริการของ NDID ที่มีภาคธนาคารเป็นผู้ถือหุ้นหลักในการให้บริการพิสูจน์ตัวตนเพื่อประกอบการยื่นเสียภาษีผ่านช่องทางอิเล็คทรอนิกส์
และการตรวจสอบข้อมูลลดหย่อนผ่านแพลตฟอร์ม NDID
ซึ่งถือเป็นแพลตฟอร์มแรก และแพลตฟอร์มเดียวที่ผ่านการทดสอบนวัตกรรมหรือบริการเกี่ยวกับธุรกรรมทางอิเล็กทรอนิกส์ (Digital Service Sandbox) ของสํานักงานพัฒนาธุรกรรมทางอิเล็กทรอนิกส์”
สมาคมสถาบันการเงินของรัฐ นายฉัตรชัย ศิริไล กรรมการผู้จัดการธนาคารอาคารสงเคราะห์ (ธอส.) ในฐานะประธานกรรมการสมาคมสถาบันการเงินของรัฐ เปิดเผยว่า “สมาคมสถาบันการเงินของรัฐ พร้อมให้ความร่วมมือกับกรมสรรพากร ในการสนับสนุนให้สถาบันการเงินเฉพาะกิจของรัฐ เข้ามามีบทบาทสําคัญในการส่งเสริมให้ประชาชนสามารถเข้าถึงการใช้บริการผ่านช่องทางอิเล็กทรอนิกส์ได้อย่างคล่องตัวมากขึ้น
โดยพิธีลงนามบันทึกความเข้าใจ เรื่อง “การเข้าถึงระบบการพิสูจน์และยืนยันตัวตนทางดิจิทัลเพื่อสนับสนุนข้อมูลสําหรับการให้บริการธุรกรรมภาษี” ในครั้งนี้ นับเป็นการพัฒนาการเข้าถึงระบบการพิสูจน์และยืนยันตัวตนทางดิจิทัลผ่าน NDID Platform
โดยเฉพาะการขอรับบริการธุรกรรมภาษี ตามแผนของกรมสรรพากรของประชาชนได้เป็นอย่างดี
เพราะระบบดังกล่าว เป็นการยกระดับการให้บริการด้านดิจิทัลที่จะทําให้ประชาชนเข้าถึงข้อมูลธุรกรรมทางภาษีของตนเองได้อย่างสะดวก รวดเร็ว โปร่งใส และมีต้นทุนต่ําลง
ขณะเดียวกันยังช่วยยกระดับการทําธุรกรรมออนไลน์ของคนไทยให้มีความปลอดภัยตามมาตรฐานสากล
เนื่องจากระบบการพิสูจน์และยืนยันตัวตนทางดิจิทัลผ่าน NDID Platform นั้น เป็นระบบที่มีมาตรฐานความปลอดภัยและยังคงรักษาความเป็นส่วนตัวของข้อมูล (Data Privacy and Security by design) ด้วย
ทั้งนี้การพัฒนาและเชื่อมโยงระบบการพิสูจน์และยืนยันตัวตนทางดิจิทัลผ่าน NDID Platform ระหว่างกรมสรรพากร และภาคสถาบันการเงินในครั้งนี้ ยังสามารถสร้างความมั่นใจในการเข้าถึงการให้บริการด้านดิจิทัลและการนําข้อมูลด้านภาษีไปใช้ประโยชน์
และอํานวยความสะดวกให้กับประชาชนและภาคธุรกิจในการทําธุรกรรมด้านภาษีกับกรมสรรพากรได้มากขึ้น
สมาคมสถาบันการเงินของรัฐ จึงสนับสนุนให้สถาบันการเงินเฉพาะกิจของรัฐ ยกเว้นค่าธรรมเนียมการใช้บริการดังกล่าว
เพื่อสนับสนุนให้ประชาชนเข้าถึงบริการมากขึ้น
โดยปัจจุบันมีสถาบันการเงินเฉพาะกิจของรัฐ จํานวน 3 แห่ง ประกอบด้วย ธนาคารอาคารสงเคราะห์ (ธอส.) ธนาคารออมสิน และธนาคารเพื่อการเกษตรและสหกรณ์การเกษตร (ธ.ก.ส.) ที่ให้บริการทางการเงินด้วยระบบการพิสูจน์และยืนยันตัวตนทางดิจิทัลผ่าน NDID Platform
และในระยะต่อไป ธนาคารสมาชิกสมาคมสถาบันการเงินของรัฐ จะเร่งพัฒนาระบบในการให้บริการประชาชนต่อไป
ซึ่งเชื่อว่าจะส่งผลให้การบริการด้านภาษีมีประสิทธิภาพ และเป็นส่วนหนึ่งในการพัฒนาเศรษฐกิจดิจิทัลให้ขยายวงกว้างได้มากขึ้น ตามนโยบายของรัฐบาลอีกด้วย”
การลงนามบันทึกความเข้าใจ เรื่อง การเข้าถึงระบบการพิสูจน์และยืนยันตัวตนทางดิจิทัล เพื่อสนับสนุนข้อมูลสําหรับการให้บริการธุรกรรมภาษี ในครั้งนี้ เป็นการร่วมมือกันพัฒนาและศึกษาระบบ
เพื่อเพิ่มความสามารถในการเชื่อมต่อระบบการพิสูจน์และยืนยันตัวตนทางดิจิทัลให้มีประสิทธิภาพมากขึ้น
และก้าวสู่ยุคดิจิทัลอย่างยั่งยืน
รัฐมนตรีสุริยะฯ บรรยายพิเศษ หัวข้อ “ก้าวสู่อนาคตของภาคอุตสาหกรรมไทยในยุค Next Normal
จังหวัดเชียงใหม่ : วันนี้ (29 มิถุนายน 2565) เวลา 14.45 น.
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม บรรยายพิเศษ หัวข้อ “ก้าวสู่อนาคตของภาคอุตสาหกรรมไทยในยุค Next Normal" ในงาน FTI Expo 2022: SHAPING FUTURE INDUSTRIES for STRONGER THAILAND
โดยมีนายธีระยุทธ วาณิชชัง ผู้ช่วยรัฐมนตรีประจํากระทรวงอุตสาหกรรม
นายสุชาติ ไตรแสงรุจิระ ที่ปรึกษารัฐมนตรีว่าการกระทรวงอุตสาหกรรม
นายกอบชัย สังสิทธิสวัสดิ์ ปลัดกระทรวงอุตสาหกรรม
นางวรวรรณ ชิตอรุณ รองปลัดกระทรวงอุตสาหกรรม
นายณัฐพล รังสิตพล อธิบดีกรมส่งเสริมอุตสาหกรรม
นายวันชัย พนมชัย อธิบดีกรมโรงงานอุตสาหกรรม
ผู้บริหารและเจ้าหน้าที่กระทรวงอุตสาหกรรม ร่วมงาน ณ ห้องลีลาวดี ศูนย์ประชุมและแสดงสินค้านานาชาติ จังหวัดเชียงใหม่
นายสุริยะ จึงรุ่งเรืองกิจ รัฐมนตรีว่าการกระทรวงอุตสาหกรรม กล่าวว่า การก้าวสู่อนาคตของภาคอุตสาหกรรมไทยในยุค Next Normal
โดยเฉพาะการเปิดรับเทคโนโลยีดิจิทัลใหม่ ๆ หรือการใส่ใจด้านสังคม
ความปลอดภัย และด้านสุขอนามัย ที่ได้กลายเป็นกฎเกณฑ์ของโลกสากลที่กดดันให้กรอบการประกอบธุรกิจอุตสาหกรรมต้องเปลี่ยนแปลงจนกลายเป็นเรื่องปกติที่เราเห็นได้ทั่วไป
สิ่งสำคัญของการดำเนินธุรกิจในยุค Next Normal ก็คือ การปรับตัว
เพราะเมื่อโลกเปลี่ยนธุรกิจก็ต้องปรับ
ซึ่งนโยบายด้านอุตสาหกรรมของรัฐบาล ภายใต้การนำของพลเอก ประยุทธ์ จันทร์โอชา นายกรัฐมนตรี ที่ได้กำหนดวิสัยทัศน์ไว้ได้ช่วยชี้นำให้อุตสาหกรรมไทย เดินมาอย่างถูกทิศถูกทาง
และเป็นเกราะป้องกันผลกระทบของภัยคุกคามที่ช่วยผ่อนหนักให้เป็นเบาได้
ตั้งแต่ในเรื่องของนโยบายการพัฒนาระเบียงเศรษฐกิจพิเศษภาคตะวันออก หรือ EEC ที่ได้เข้ามาช่วยตอบโจทย์
รองรับและบรรเทาผลกระทบจากสงครามการค้าระหว่างประเทศสหรัฐอเมริกาและประเทศจีนที่ได้กดดันให้เกิดกระแสการย้ายฐานการผลิตออกจากประเทศจีนไปยังประเทศใหม่ ๆ รวมทั้งไทย
ซึ่งในจุดนี้รัฐบาลได้เตรียมแผนรองรับบริษัทต่างชาติ ผ่านโครงการพัฒนาระเบียงเศรษฐกิจพิเศษภาคตะวันออก (EEC)
นโยบายการลงทุนและการพัฒนาในอุตสาหกรรมเป้าหมาย S-Curve
ซึ่งจะมุ่งเน้นการลงทุนในอุตสาหกรรมที่ประเทศไทยมีศักยภาพและสอดรับกับพัฒนาการของโลกแห่งอนาคต
เช่น นโยบายยกระดับอุตสาหกรรมยานยนต์ไทยไปสู่อุตสาหกรรม EV
นโยบายยกระดับ “เกษตรกรรม” ไปสู่ “เกษตรอุตสาหกรรม” เป็นตัวชูโรงในการนำแนวคิดทางวิศวกรรมและหลักการสมัยใหม่ในภาคอุตสาหกรรมร่วมกับเทคโนโลยีเพื่อการจัดการแบบอัจฉริยะหรือ Smart Farming สู่ภาคเกษตรของไทย
และยังเป็นตัวเร่งการขับเคลื่อนการพัฒนาหุ่นยนต์และระบบอัตโนมัติสู่การประยุกต์ใช้ในพื้นที่เกษตรกรรมและสถานประกอบการแปรรูปการเกษตร
ทำให้เห็นถึงการสร้างเศรษฐกิจภูมิภาคด้วยโมเดลที่ขับเคลื่อนด้วยการเกษตร หรือ Agricultural driven Economy
รวมทั้งนโยบายการพัฒนาอุตสาหกรรมอาหารของประเทศไทย ไปสู่ “อุตสาหกรรมอาหารแห่งอนาคต”
ซึ่งเป็นทิศทางที่สามารถตอบโจทย์ของสถานการณ์วิกฤตการขาดแคลนอาหารที่กำลังเกิดขึ้นในหลาย ๆ ประเทศทั่วโลก
นโยบายส่งเสริมอุตสาหกรรมบริการทางการแพทย์และเครื่องมือแพทย์ เพื่อขับเคลื่อนนโยบายไทยแลนด์ 4.0
และดันประเทศไทยให้เป็นศูนย์กลางสุขภาพนานาชาติ (Medical Hub) แห่งภูมิภาคเอเชียแปซิฟิค
ซึ่งการปูพื้นการพัฒนาอุตสาหกรรมตามแนวทางดังกล่าว เป็นส่วนสำคัญที่ช่วยให้ประเทศไทยสามารถบริหารจัดการและรับมือกับการระบาดของโรคโควิด-19 ได้ในระดับดีจนเป็นที่ยอมรับจากนานาประเทศ
ในช่วงวิกฤตโควิด-19 ที่ผ่านมา นอกจากจะมีมาตรการสนับสนุนต่าง ๆ ดังกล่าวแล้ว รัฐบาลโดยกระทรวงอุตสาหกรรม ยังได้ดำเนินการพัฒนาเศรษฐกิจฐานรากในทุกภูมิภาค
เพื่อรองรับแรงงานกลับสู่ท้องถิ่น ผ่านกลไกการพัฒนาชุมชนดีพร้อมและเกษตรอุตสาหกรรม
โดยในส่วนของการพัฒนาชุมชนดีพร้อม กระทรวงอุตสาหกรรมได้ดำเนินการมาตรการ “7 วิธี ปั้นชุมชนดีพร้อม”
ซึ่งจะช่วยให้เกิดการยกระดับมาตรฐานการครองชีพและความเป็นอยู่ของประชาชนในชุมชนให้ดีขึ้น
และนำไปสู่การแก้ไขปัญหาความยากจน
ความเหลื่อมล้ำและความไม่เสมอภาค
ดังนั้น ทิศทางการก้าวสู่อนาคตของภาคเศรษฐกิจอุตสาหกรรมไทยต่อจากนี้ไป จะต้องเป็น “การเติบโตอย่างสมดุลและยั่งยืน” หรือ “Balanced and Sustainable Growth”
ที่ภาคธุรกิจอุตสาหกรรมจะต้องตอบโจทย์ 3 มิติ
เมื่อประกอบกับเจตนารมณ์ของรัฐบาล ที่จะลดช่องว่างและเร่งพัฒนาเศรษฐกิจฐานรากในภูมิภาคให้สามารถเติบโตไปด้วยกัน
กรอบการกำหนดนโยบายด้านอุตสาหกรรมของประเทศไทยในยุคต่อไป จึงจะเป็นการชี้นำและกำหนดนโยบายสนับสนุนผู้ประกอบการธุรกิจ
อุตสาหกรรมไทยให้สามารถ “เติบโตอย่างสมดุลและยั่งยืน” หรือ “Balanced and Sustainable Growth”
โดยมุ่งความสำเร็จในทั้ง 4 มิติ ควบคู่กัน
ควบคู่ไปกับ มิติที่ 4 ด้านการกระจายความเจริญด้วยการพัฒนาเศรษฐกิจชุมชน
และคนฐานราก ผ่านกลไกการพัฒนาชุมชนดีพร้อม
และการสร้างภาคเกษตรอุตสาหกรรม ของประเทศไทยให้เข้มแข็ง
นายสุริยะ กล่าวทิ้งท้ายว่า“ผมเชื่อมั่นว่าการนำพาภาคอุตสาหกรรมและประเทศไทยไปสู่ความสำเร็จใน 4 มิติดังกล่าวสามารถสำเร็จเป็นรูปธรรมได้ไม่ยาก
หากทุกภาคส่วนไม่ว่าจะเป็นหน่วยงานภาครัฐ
รวมถึงสถาบันการเงินต่างๆ สานพลังและร่วมกันเดินไปข้างหน้าในทิศทางเดียวกัน
เราจะพัฒนาและขับเคลื่อนภาคเศรษฐกิจอุตสาหกรรมไทยในยุค Next Normal ให้มีความเข้มแข็งในทั้ง 4 มิตินี้ไปด้วยกัน
เราจะมีการสานพลังระหว่าง กระทรวงอุตสาหกรรม
และสถาบันการเงินผ่านทางการลงนามบันทึกความเข้าใจ
หรือ MOU ที่กำลังจะเกิดขึ้น ณ FTI EXPO 2022
ซึ่งเป็นจุดเริ่มต้นของการสานพลังในเรื่องอื่นๆ ระหว่างภาครัฐและเอกชนที่จะมีต่อไป
เพื่อผลักดันให้ภาคอุตสาหกรรมไทยยังคงเป็นกลไกสำคัญในการขับเคลื่อนประเทศไทยให้ก้าวหน้าสืบไป”
ปิดฉากงานเทศกาลภาพยนตร์อาเซียนแห่งกรุงเทพฯ ๒๕๖๔ วธ.มอบ 3 รางวัลประกวดภาพยนตร์สั้นอาเซียน และรางวัลประกวดโครงการภาพยนตร์อาเซียน 3 รางวัล
ปิดฉากงานเทศกาลภาพยนตร์อาเซียนแห่งกรุงเทพฯ ๒๕๖๔ วธ.มอบ 3 รางวัลประกวดภาพยนตร์สั้นอาเซียน และรางวัลประกวดโครงการภาพยนตร์อาเซียน 3 รางวัล แลกเปลี่ยนร่วมมือด้านศิลปวัฒนธรรม-ภาพยนตร์ สร้างรายได้เข้าประเทศและเป็นศูนย์กลางด้านภาพยนตร์ระดับแนวหน้าของเอเชีย
ปิดฉากงานเทศกาลภาพยนตร์อาเซียนแห่งกรุงเทพฯ 2564 วธ.มอบ 3 รางวัลประกวดภาพยนตร์สั้นอาเซียน และรางวัลประกวดโครงการภาพยนตร์อาเซียน 3 รางวัล แลกเปลี่ยนร่วมมือด้านศิลปวัฒนธรรม-ภาพยนตร์ สร้างรายได้เข้าประเทศและเป็นศูนย์กลางด้านภาพยนตร์ระดับแนวหน้าของเอเชีย
วันที่ 13 ธันวาคม 2564 เวลา 19.00 น. นายอิทธิพล คุณปลื้ม รัฐมนตรีว่าการกระทรวงวัฒนธรรม(รมว.วธ.) เป็นประธานในพิธีปิดงานเทศกาลภาพยนตร์อาเซียนแห่งกรุงเทพมหานคร ๒๕๖๔ (Bangkok ASEAN Film Festival 2021) ครั้งที่ 7 และพิธีมอบรางวัลผู้ชนะการประกวดภาพยนตร์สั้นอาเซียน ASEAN SHORT FILM COMPETITION และรางวัลผู้ชนะการประกวดโครงการสร้างภาพยนตร์อาเซียน SEAPITCH 2021
พร้อมกันนี้รมว.วธ.ได้มอบรางวัล SEAPITCH Award โดยมีนายประสพ เรียงเงิน รองปลัดกระทรวงวัฒนธรรม นายชัยพล สุขเอี่ยม ผู้ตรวจราชการกระทรวงวัฒนธรรม ทูตานุทูตจากประเทศต่างๆ ผู้บริหารกระทรวงวัฒนธรรม กรรมการภาพยนตร์และวีดิทัศน์แห่งชาติ นายธนกร ปุลิเวคินทร์ ประธานสมาพันธ์สมาคมภาพยนตร์แห่งชาติ คณะกรรมการจัดงานเทศกาลภาพยนตร์ฯ น.ส.พิมพกา โตวิระ Programming Director นักแสดง ผู้กํากับภาพยนตร์ชาวไทยและต่างประเทศ ผู้แทนหน่วยงานภาครัฐและเอกชนที่เกี่ยวข้อง เข้าร่วม ณ โรงภาพยนตร์พารากอน ซีนีเพล็กซ์ ชั้น ๕ ศูนย์การค้าสยามพารากอน กรุงเทพฯ
นายอิทธิพล กล่าวว่า รัฐบาลโดยกระทรวงวัฒนธรรม (วธ.) ร่วมกับสมาพันธ์สมาคมภาพยนตร์แห่งชาติ หน่วยงานรัฐและเอกชน จัดงานเทศกาลภาพยนตร์อาเซียนแห่งกรุงเทพมหานคร 2564 (Bangkok ASEAN Film Festival 2021) ครั้งที่ 7 ระหว่างวันที่ 8 - 13 ธันวาคม 2564 ณ โรงภาพยนตร์ เอส เอฟ เวิลด์ ซีเนม่า และโรงภาพยนตร์พารากอน ซีนีเพล็กซ์
ซึ่งนับเป็นอีกโอกาสที่สําคัญสําหรับบุคลากรและผู้ประกอบการในอุตสาหกรรมภาพยนตร์ทั้งในประเทศไทยและประเทศสมาชิกอาเซียน รวมถึงประเทศพันธมิตรในเอเชีย ที่จะได้ร่วมมือกันฟื้นฟูและร่วมกันเริ่มต้นใหม่เพื่อพัฒนาอุตสาหกรรมนี้ให้ยั่งยืนต่อไป
เพื่อขับเคลื่อนยุทธศาสตร์การส่งเสริมอุตสาหกรรมภาพยนตร์และวีดิทัศน์ ระยะที่ 3 (พ.ศ. 2560 - 2564) ที่มุ่งใช้มิติวัฒนธรรม สร้างความสัมพันธ์อันดีระหว่างประเทศ สร้างรายได้ให้แก่ประเทศไทย และผลักดันให้กรุงเทพฯ เป็นศูนย์กลางด้านภาพยนตร์ระดับแนวหน้าของเอเชีย
โดยงานเทศกาลภาพยนตร์อาเซียน มีกิจกรรมประกอบด้วย การจัดฉายภาพยนตร์คุณภาพ 37 เรื่อง จากประเทศสมาชิกอาเซียน และภาพยนตร์จากประเทศในเอเชีย ได้แก่ จีน เกาหลีใต้ ญี่ปุ่น และอินเดีย
ซึ่งทุกเรื่องมีบทบรรยายภาษาไทย - อังกฤษและเข้าชมฟรีทุกเรื่องทุกรอบ โดยแบ่งเป็นภาพยนตร์จัดฉาย ดังนี้
ภาพยนตร์อาเซียนฉายโชว์ (SHOWCASE : ASEAN PLUS) โดยเป็นภาพยนตร์จากประเทศในกลุ่มสมาชิกอาเซียน รวมถึงจีน เกาหลีใต้ ญี่ปุ่นและอินเดีย รวม 12 เรื่อง จัดฉายเรื่องละ 2 รอบ อาทิ ภาพยนตร์แอนิเมชั่นเรื่อง Belle ผลงานของมาโมรุ โฮโซดะ จากประเทศญี่ปุ่น
ภาพยนตร์เรื่อง Vengeance Is Mine, All Others Pay Cash (Seperti Dendam, Rindu Harus Dibayar Tuntas) ผลงานของ Edwin และภาพยนตร์เรื่อง Yuni ผลงานของ Kamila Andini โดยทั้งคู่เป็นสองภาพยนตร์จากประเทศอินโดนีเซียที่คว้ารางวัลใหญ่จากเทศกาลสําคัญ ๆ ในปีนี้
นอกจากนี้ยังมีภาพยนตร์เรื่อง The Edge of Daybreak (พญาโศกพิโยคค่ํา) ผลงานของไทกิ ศักดิ์พิสิษฐ์ จากประเทศไทย
ภาพยนตร์เรื่อง White Building ผลงานของ Kavich Neang ผู้กํากับคลื่นลูกใหม่จากประเทศกัมพูชา
ภาพยนตร์เรื่อง In Front of Your Face ผลงานภาพยนตร์เรื่องล่าสุดของ Hong Sangsoo ผู้กํากับเกาหลีใต้ระดับแนวหน้า
และภาพยนตร์เรื่อง A Night of Knowing Nothing ภาพยนตร์จากผู้กํากับหญิงหน้าใหม่ Payal Kapadia จากประเทศอินเดีย เป็นต้น
นายอิทธิพล กล่าวอีกว่า ขณะเดียวกัน ได้มีการสัมมนาหัวข้อ “IS ASEAN CONTENT READY TO TAKE ON THE WORLD?” ณ อุทยานการเรียนรู้ (TK Park) ศูนย์การค้าเซ็นทรัลเวิลด์
โดยได้รับความร่วมมือจากผู้เชี่ยวชาญทางภาพยนตร์ในระดับนานาชาติ มาร่วมกันวิเคราะห์ให้เห็นถึงสถานการณ์การผลิตคอนเทนต์ของภูมิภาคว่า อนาคตของคอนเทนต์เหล่านี้จะอยู่จุดไหนในวงการภาพยนตร์ระดับโลก
และเมื่อวันที่ 10 ธันวาคมที่ผ่านมา มีการสัมมนาหัวข้อ “Going Virtual” ร่วมกับ ACBS (Asia Content Business Summit) ณ อุทยานการเรียนรู้ (TK Park) ศูนย์การค้าเซ็นทรัลเวิลด์
โดยมีการนําเสนอข้อมูลวิชาการเกี่ยวกับอุตสาหกรรมฯจากประเทศต่าง ๆ อาทิ มาเลเซีย สิงคโปร์ เขตบริหารพิเศษฮ่องกงแห่งสาธารณรัฐประชาชนจีน อินโดนีเซีย เกาหลีใต้และฟิลิปปินส์
รวมทั้งการประกาศโครงการของ ACBS กับการรายงานสถานการณ์ของประเทศสมาชิกแนวโน้มของอุตสาหกรรมสารัตถะภายหลังการแพร่ระบาดของโรคติดเชื้อไวรัสโคโรนา 2019 (โควิด -19) และการเสนอโครงการความร่วมมือด้านภาพยนตร์ระหว่างประเทศจากทวีปเอเชีย
และในวันอาทิตย์ ที่ 12 ธันวาคม 2564 ณ โรงภาพยนตร์ เอส เอฟ เวิลด์ ซีเนม่า โรงที่ 9 ศูนย์การค้าเซ็นทรัลเวิลด์ SCREENING AND TALK: แนะนําอุตสาหกรรมภาพยนตร์ประเทศมองโกเลีย
การแนะนําอุตสาหกรรมภาพยนตร์จากประเทศมองโกเลีย ชมภาพยนตร์สั้นเรื่อง Morin Khuur (The Horsehead Fiddle) และสนทนาเกี่ยวกับภาพยนตร์
โดย นายโทโมร์ อมาร์ซานา (His Excellency Tumur Amarsanaa) เอกอัครราชทูตมองโกเลียประจําประเทศไทย
โดยภาพรวมของงานสัมมนามีผู้ให้ความสนใจเข้าร่วมฟังทั้งในประเทศและต่างประเทศเป็นจํานวนมาก
รวมทั้งเสนอให้เพิ่มประเทศภาพยนตร์ที่จะจัดฉายในเทศกาลในปีต่อๆ ไป
นอกจากนี้ กระทรวงวัฒนธรรม ร่วมกับภาคีเครือข่ายจัดการประกวดภาพยนตร์สั้นอาเซียน (ASEAN SHORT FILM COMPETITION)
โดยในปีนี้มีผู้ชนะการประกวด จํานวน 3 รางวัล ได้แก่ 1.รางวัล BEST ASEAN SHORT FILM ผู้ชนะได้รับโล่รางวัลและเงินสด 2,000 USD คือ How to Die Young in Manila จากประเทศฟิลิปปินส์
2. รางวัล JURY PRIZE ผู้ชนะได้รับโล่รางวัลและเงินสด 1,000 USD คือ Lemongrass Girl จากประเทศไทย
3. รางวัล SPECIAL MENTION ผู้ชนะได้รับโล่รางวัลและเงินสด 500 USD คือ February 1st จาก ประเทศฝรั่งเศสและประเทศเมียนมา
ขณะเดียวกันมีการจัดการประกวดโครงการสร้างภาพยนตร์อาเซียน (SEA PITCH) : SOUTHEAST ASIAN PROJECT PITCH)
เพื่อคัดเลือกโครงการสร้างภาพยนตร์ขนาดยาว 8 โครงการ โดยคนทําภาพยนตร์จากภูมิภาค อาเซียนที่มีไอเดียในการผลิตภาพยนตร์ในภูมิภาคเอเชียตะวันออกเฉียงใต้
ซึ่งโครงการที่ผ่านการคัดเลือกผู้กํากับและโปรดิวเซอร์จะเข้าร่วมอบรมพิเศษออนไลน์ด้านการนําเสนอโปรเจกต์ (Pitching) กับผู้เชี่ยวชาญระดับนานาชาติ 2 ครั้ง
เพื่อเตรียมตัวนําเสนอต่อหน้าคณะกรรมการทรงคุณวุฒิระดับนานาชาติ
ทั้งนี้ ผู้ชนะการประกวด จํานวน 3 รางวัล ประกอบด้วย 1.รางวัล SEAPITCH Award ผู้ชนะได้รับโล่รางวัลและเงินสด 5,000 USD ได้แก่ TREMBLE LIKE A FLOWER ปฐมพล เทศประทีป, คัทลียา เผ่าศรีเจริญ, โสฬส สุขุม จากประเทศไทย
และ 3. รางวัล SPECIAL MENTION ผู้ชนะได้รับโล่รางวัลและเงินสด 2,000 USD ได้แก่ เรื่อง THE BEER GIRL IN YANGON โดย Sein Lyan, John Badalu จากประเทศเมียนมา
ทั้งนี้ งานเทศกาลภาพยนตร์อาเซียนฯ ในครั้งนี้ยังถือเป็นการช่วยกระชับความสัมพันธ์ระหว่างไทย และประเทศสมาชิกอาเซียน
รวมทั้งกลุ่มประเทศเอเชียตะวันออก ได้แก่ จีน เกาหลี ญี่ปุ่นและอินเดีย ให้แน่นแฟ้นยิ่งขึ้น
และก่อให้เกิดความร่วมมือและแลกเปลี่ยนเรียนรู้ด้านศิลปวัฒนธรรมและภาพยนตร์ระหว่างกันด้วย
วันพฤหัสบดีที่ 29 กรกฎาคม 2564
กระทรวงทรัพยากรธรรมชาติและสิ่งแวดล้อม ชี้แจงข้อเรียกร้องชนเผ่าพื้นเมือง จากกรณีกลุ่มป่าแก่งกระจานได้รับการขึ้นทะเบียนเป็นมรดกโลกทางธรรมชาติ
สํานักงานนโยบายและแผนทรัพยากรธรรมชาติและสิ่งแวดล้อม ระบุความสมบูรณ์ ความหลากหลายทางชีวภาพของกลุ่มป่าแก่งกระจาน เข้าหลักเกณฑ์ของคณะกรรมการมรดกโลก
ทําให้ได้ขึ้นทะเบียนเป็นมรดกโลกทางธรรมชาติแห่งใหม่
ยืนยันรัฐบาลให้ความสําคัญกับการอยู่ร่วมกันของคนกับป่า
วันที่ 29 กรกฎาคม 2564 นางรวีวรรณ ภูริเดช เลขาธิการสํานักงานนโยบายและแผนทรัพยากรธรรมชาติและสิ่งแวดล้อม กล่าวว่าในส่วนของกระทรวงทรัพยากรธรรมชาติและสิ่งแวดล้อม ได้มีการดําเนินการในเรื่องที่ดินทํากินมาอย่างต่อเนื่อง
และสอดคล้องกับกฎหมาย และระเบียบที่เกี่ยวข้อง
ซึ่งในการดําเนินงานของสํานักงานนโยบายและแผนทรัพยากรธรรมชาติและสิ่งแวดล้อมที่รับผิดชอบ ในฐานะหน่วยประสานงานกลางของอนุสัญญาคุ้มครองมรดกโลก ขอชี้แจง ดังนี้
พื้นที่กลุ่มป่าแก่งกระจาน เป็นพื้นที่ที่มีความหลากหลายของชนิดพันธุ์พืชและสัตว์ที่สําคัญ
ประกอบด้วยพื้นที่ ป่าอนุรักษ์ 4 พื้นที่ ได้แก่ อุทยานแห่งชาติเฉลิมพระเกียรติไทยประจัน เขตรักษาพันธุ์สัตว์ป่าแม่น้ําภาชี อุทยานแห่งชาติแก่งกระจาน อุทยานแห่งชาติกุยบุรี และแนวเชื่อมต่อป่าสงวนแห่งชาติกุยบุรี
พื้นที่กลุ่มป่าแก่งกระจานได้รับการขึ้นทะเบียนเป็นมรดกโลก ตามหลักเกณฑ์การขึ้นทะเบียนในข้อที่ 10
คือเป็นถิ่นที่อยู่อาศัยของชนิดพันธุ์พืช และพันธุ์สัตว์ที่ใกล้สูญพันธุ์
พื้นที่กลุ่มป่าแก่งกระจานเป็นแหล่งต้นน้ําที่สําคัญของแม่น้ําเพชรบุรี แม่น้ําปราณบุรี และแม่น้ําภาชี
จัดเป็นป่าผืนใหญ่ที่มีความอุดมสมบูรณ์มาก
มีเนื้อที่ประมาณ 2.5 ล้านไร่ (4,089 ตารางกิโลเมตร)
มีความยาวตั้งแต่เหนือสุดถึงใต้สุดของพื้นที่ มากกว่า 200 กิโลเมตร
โดยพบชนิดพันธุ์สัตว์ 720 ชนิด ตามบัญชี IUCN Red List
เมื่อจําแนกเป็นสัตว์ที่มีสถานภาพเสี่ยงสูญพันธุ์อย่างยิ่ง (Critically Endangered Species, CR) จํานวน 4 ชนิด ได้แก่ จระเข้น้ําจืดสายพันธุ์ Siamese crocodile ลิ่นชวา เต่าเหลือง และเต่าหก
นอกจากนั้น ยังมีสัตว์ใกล้สูญพันธุ์ (Endangered Species, EN) 8 ชนิด
มีแนวโน้มใกล้สูญพันธุ์ (Vulnerable Species, VU) ๒๓ ชนิดและ ชนิดพันธุ์ที่ถูกคุกคาม และมีแนวโน้มใกล้สูญพันธุ์ (Near Threatened Species, NT) 25 ชนิด
ในประเด็นการจัดที่ดินทํากินนั้น สืบเนื่องจากปี พ.ศ. 2539 ได้มีการอพยพราษฎรชาวไทยภูเขาที่อาศัยอยู่กระจัดกระจายตามแนวชายแดนไทย - เมียนมา
บริเวณบ้านใจแผ่นดิน ลงมารวมกันตรงข้ามกับหมู่บ้านโป่งลึก
และจัดตั้งเป็นหมู่บ้านบางกลอยขึ้น
โดยมีแม่น้ําเพชรบุรีกั้นระหว่างหมู่บ้านโป่งลึก และหมู่บ้านบางกลอย
ทั้งนี้ เพื่อแก้ไขปัญหาความมั่นคงตามแนวชายแดนซึ่งยังปักปันไม่แล้วเสร็จ
โดยมีชาวบ้านทั้งหมด 57 ครอบครัว ประมาณ 230 คน
โดยกรมป่าไม้ในขณะนั้นได้ดําเนินการก่อสร้างบ้าน ห้องน้ํา และถังเก็บน้ําให้กับทุกครัวเรือน
และจัดที่ทํากินให้ครอบครัวละ 7 ไร่
พื้นที่ปลูกบ้านประมาณ 3 งาน จํานวน 57 แปลง
ทั้งนี้ จากข้อมูลการสํารวจสํามะโนประชากร ในหมู่บ้านบางกลอยเมื่อเดือนมกราคม 2564 พบว่ามีจํานวนประชากรเพิ่มขึ้นเป็นประมาณ 113 ครอบครัว
จํานวนประชากรเพิ่มขึ้นเป็น 673 คน
ปัจจุบันมีการสํารวจ การถือครองที่ดินของบ้านบางกลอย ในพื้นที่อุทยานแห่งชาติแก่งกระจาน ตามมาตรา 64 ของพระราชบัญญัติอุทยานแห่งชาติ พ.ศ. 2562
โดยจะนําผลการสํารวจและจัดทําแผนที่ไปดําเนินการจัดที่ดินทํากินตาม พระราชบัญญัติดังกล่าวต่อไป
ในด้านการส่งเสริมกระบวนการมีส่วนร่วมในการนําเสนอพื้นที่กลุ่มป่าแก่งกระจานเป็นมรดกโลกในปี พ.ศ. 2558 – 2563 นั้น
กรมอุทยานแห่งชาติ สัตว์ป่า และพันธุ์พืช ได้ประชุมชี้แจงทําความเข้าใจกับผู้แทนราษฎรจากหมู่บ้านต่าง ๆ ที่ตั้งอยู่ภายในพื้นที่กลุ่มป่าแก่งกระจานและโดยรอบ
ซึ่งรวมทั้งหมู่บ้านชาวไทยและกะเหรี่ยงในพื้นที่
เพื่อให้เกิดความเข้าใจและขอรับการสนับสนุนการขึ้นทะเบียนมรดกโลก
มีการดําเนินการทั้งในระดับกลุ่มป่า ระดับพื้นที่อนุรักษ์ หมู่บ้าน และกลุ่มบ้าน
ในการประชุมชี้แจงแต่ละครั้ง มีผู้แทนจากหน่วยงานต่าง ๆ เข้าร่วม
รวมทั้งผู้แทนจากสหภาพสากลว่าด้วยการอนุรักษ์ ( IUCN) ประเทศไทยด้วย
สําหรับหมู่บ้านที่เป็นกลุ่มชาติพันธุ์นั้น มีผู้ใหญ่บ้าน ผู้ช่วยผู้ใหญ่บ้าน และผู้ที่สื่อสารได้ ทําหน้าที่ล่ามแปลภาษา
ซึ่งได้รับฟังและรวบรวมข้อเรียกร้องของราษฎร
นํามากําหนดมาตรการและแนวทางการดําเนินงานให้สอดคล้องกับตัวบทกฎหมายและระเบียบที่เกี่ยวข้องในภาพรวมของประเทศ
ทั้งนี้ ผลการรับฟังความเห็นเสียงส่วนใหญ่เห็นด้วยกับการขึ้นทะเบียนเป็นมรดกโลก
ในด้านการบริหารจัดการพื้นที่ มีการจัดตั้งคณะกรรมการที่ปรึกษาพื้นที่ (Protected Area Advisory Committee, PAC) ในแต่ละพื้นที่ของพื้นที่กลุ่มป่าแก่งกระจาน
เพื่อส่งเสริมการมีส่วนร่วมของชุมชนกะเหรี่ยงในการบริหารจัดการพื้นที่
โดยปัจจุบันมีหน่วยงานที่เกี่ยวข้อง รวมทั้ง ผู้แทนกลุ่มชาติพันธุ์จากบ้านโป่งลึกและบ้านบางกลอย 2 คน ร่วมเป็นกรรมการ
และนอกจากนั้นยังมีการจ้างงานชาวกะเหรี่ยงเพื่อทํางานในอุทยานแห่งชาติด้วย
ท้ายนี้ ในด้านการดูแลคุณภาพชีวิตนั้น รัฐบาลให้ความสําคัญกับการอยู่ร่วมกันของคนกับป่า
โดยตลอดระยะเวลาที่ผ่านมามีหน่วยงานของรัฐจํานวนไม่น้อยกว่า 22 หน่วยงาน เข้าไปดําเนินการโครงการต่าง ๆ กว่า 88 โครงการ
เพื่อพัฒนาคุณภาพชีวิต ความเป็นอยู่ ส่งเสริมอาชีพ และเสริมสร้างสุขอนามัย ให้กับชุมชนมาอย่างต่อเนื่อง
อาทิ การส่งเสริมการเกษตร การส่งเสริมอาชีพโครงการส่งเสริมศิลปาชีพและมูลนิธิปิดทองหลังพระ ระบบประปาหมู่บ้าน ระบบน้ําบาดาล พลังงานไฟ ฟ้าจากโซล่าร์เซลล์ โรงเรียน ศูนย์พัฒนาเด็กเล็ก สุขศาลาประจําหมู่บ้าน และการส่งเสริมอัตลักษณ์ของชุมชน เป็นต้น
นายกรัฐมนตรีเปิดงาน FTI EXPO 2022 : SHAPING FUTURE INDUSTRIES FOR STRONGER THAILAND กระตุ้นเศรษฐกิจ ยกระดับความก้าวหน้า สร้างความเข้มแข็งภาคอุตสาหกรรม
วันนี้ (29 มิถุนายน 2565) เวลา 11.40 น. ณ ศูนย์ประชุมและแสดงสินค้านานาชาติฯ จังหวัดเชียงใหม่ พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เป็นประธานในพิธีเปิด FTI EXPO 2022 : SHAPING FUTURE INDUSTRIES FOR STRONGER THAILAND
พร้อมกล่าวปาฐกถาพิเศษ เรื่อง “ฉากทัศน์ใหม่อุตสาหกรรมไทยเพื่อความยั่งยืน” จัดโดยสภาอุตสาหกรรมแห่งประเทศไทย
ที่มุ่งเน้นให้ทุกภาคส่วนที่เกี่ยวข้องมีการทํางานร่วมกัน
สร้างการเชื่อมโยงระหว่างกลุ่มอุตสาหกรรมต่าง ๆ อย่างมีประสิทธิภาพ
เพื่อให้เกิดผลประโยชน์สูงสุดต่อเศรษฐกิจของประเทศ
ซึ่งเป็นการระดมองค์กรชั้นนําของประเทศ ภาครัฐและสมาชิกสภาอุตสาหกรรมฯ
ครอบคุลม 11 คลัสเตอร์อุตสาหกรรม 5 ภูมิภาคทั่วประเทศ
และผู้ประกอบการรายย่อยในพื้นที่ภาคเหนือ รวมกว่า 400 ราย
ร่วมจัดแสดงสินค้า การประชุมสัมมนา การเจรจาธุรกิจ
พร้อมนําเสนอความก้าวหน้าทางเทคโนโลยีใหม่ ๆ ระหว่างวันที่ 29 มิถุนายน – 3 กรกฎาคม 2565
ณ ศูนย์ประชุมและแสดงสินค้านานาชาติฯ จังหวัดเชียงใหม่
เพื่อเรียกความเชื่อมั่นภาคเศรษฐกิจและภาคประชาชน
ให้ประเทศขับเคลื่อนไปได้อย่างเข้มแข็ง
ตั้งเป้ามียอดใช้จ่ายกระตุ้นเศรษฐกิจภายในงานไม่น้อยกว่า 1,000 ล้านบาท
นายธนกร วังบุญคงชนะ โฆษกประจําสํานักนายกรัฐมนตรีเปิดเผยว่า
นายกรัฐมนตรีกล่าวปาฐกถาตอนหนึ่งว่า ประเทศไทยและหลายประเทศทั่วโลก กําลังเผชิญกับความท้าทายที่สําคัญ
ทั้งความก้าวหน้าทางเทคโนโลยีดิจิทัล ที่ส่งผลต่อการพัฒนานวัตกรรมมากยิ่งขึ้น
ตลอดจนแนวโน้มการเปลี่ยนแปลงสภาพภูมิอากาศที่กําลังถูกหยิบยกเป็นวาระสําคัญของหลายประเทศทั่วโลก
ประเทศไทยจึงจําเป็นต้องเตรียมรับมือกับความท้าทายดังกล่าว
เพื่อปรับตัวให้สามารถเติบโตได้อย่างมั่นคง
ภายใต้บริบทของ โลกใหม่ใบเดิมนี้
โดยนายกรัฐมนตรีขอเปรียบเทียบประเทศไทย เสมือนรถยนต์ที่ขับเคลื่อนเดินต่อไปข้างหน้าบนเวทีโลก
โดยกําหนดแนวทางในแต่ละช่วงเวลา
เพื่อให้สามารถพลิกโฉมตัวเองไปสู่การเปลี่ยนแปลง
ช่วงแรก คือ รีสตาร์ทเครื่องยนต์
เพื่อรีสตาร์ทประเทศไทยให้ฟื้นตัวได้โดยเร็วที่สุด (Restart)
เป็นที่ทราบกันดีว่า ผลกระทบของวิกฤติโควิด 19 นับตั้งแต่ปี 2563
ส่งผลให้เศรษฐกิจโลกและเศรษฐกิจไทยต้องหยุดชะงัก
เนื่องจากได้รับผลกระทบจากมาตรการล็อกดาวน์และการจํากัดการเดินทางระหว่างประเทศ
ประกอบกับภาคการส่งออกที่ได้รับผลกระทบจากการลดลงของอุปสงค์ทั่วโลก
และยังต้องเผชิญกับข้อจํากัดของปัญหาห่วงโซ่อุปทานการผลิตของโลก
ทําให้ผู้ประกอบการภาคการส่งออกสินค้าได้รับผลกระทบ
และผลกระทบซ้ําเติมภายใต้ “วิกฤติซ้อนวิกฤต”
จากการเพิ่มขึ้นของราคาพลังงานและราคาสินค้าที่ส่งผลให้ต้นทุนการผลิตสูงขึ้นอย่างมาก
และส่งผลต่อเนื่องให้อัตราเงินเฟ้อหรือค่าครองชีพของประชาชนสูงขึ้น
โดยรัฐบาลมีความพยายามอย่างยิ่งที่จะสนับสนุนกิจกรรมทางเศรษฐกิจ ในทุกภาคส่วน
การ Restart Thailand ให้กลับมาขับเคลื่อนเศรษฐกิจจึงเป็นเรื่องเร่งด่วนที่รัฐบาลพยายามดําเนินการอย่างต่อเนื่อง
ซึ่งจะประสบผลสําเร็จไม่ได้ หากไม่ได้รับความร่วมมือจากภาคเอกชน
นายกรัฐมนตรีกล่าวถึงแนวทางการฟื้นฟูภาคการท่องเที่ยว
ซึ่งถือเป็นภาคเศรษฐกิจที่ได้รับผลกระทบรุนแรงมากที่สุด
ซึ่งรัฐบาลได้พยายามดําเนินมาตรการเพื่อช่วยบรรเทาผลกระทบและเร่งฟื้นฟูภาคการท่องเที่ยวโดยเร็ว
ดังจะเห็นได้จากความพยายามในการเปิดประเทศ
เพื่อรับนักท่องเที่ยวต่างชาติที่ได้ดําเนินการมาอย่างต่อเนื่องจนมาถึงในปัจจุบัน
รัฐบาลได้ยกเลิกมาตรการจํากัดการเดินทาง
และเปิดรับนักท่องเที่ยวได้อย่างเต็มที่
ควบคู่ไปกับการส่งเสริมการท่องเที่ยวภายในประเทศอย่างต่อเนื่อง
โดยคาดว่าทั้งปี 2565 นี้ จะมีนักท่องเที่ยวต่างชาติเดินทางเข้ามาจํานวนประมาณ 7-10 ล้านคน
รัฐบาลได้เตรียมขับเคลื่อนมาตรการในระยะต่อไป
เพื่อวางรากฐานให้เศรษฐกิจสามารถขยายตัวได้อย่างต่อเนื่อง
และเพื่อฟื้นฟูภาคการท่องเที่ยวในเชิงคุณภาพและให้มีความยั่งยืนมากขึ้น
นายกรัฐมนตรีกล่าวต่อไปถึงช่วงของการเร่งเครื่องยนต์ Speed up
ว่าจะแตต้องรีบดําเนินการภายใต้แนวทางการปรับโครงสร้างเศรษฐกิจเข้าสู่ยุคดิจิทัล
โดยใช้เทคโนโลยีและนวัตกรรมเป็นตัวนําในการยกระดับประสิทธิภาพ
ซึ่งประเทศไทยมีอุตสาหกรรมที่มีความเข้มแข็งเป็นทุนเดิมอยู่แล้ว
ทั้งด้านเกษตร อาหาร การแพทย์และสุขภาพ การท่องเที่ยว และยานยนต์ เป็นต้น
ควบคู่ไปกับการสร้างอุตสาหกรรม S-Curve ใหม่ เช่น รถยนต์ไฟฟ้า อิเล็กทรอนิกส์ ยา และเศรษฐกิจฐานดิจิทัล
โดยสนับสนุนให้ผู้ประกอบการมีการคิดค้นพัฒนาเทคโนโลยีและนวัตกรรมใหม่ ๆ
เพื่อสร้างมูลค่าเพิ่มและสามารถปรับตัวกับกระแสการเปลี่ยนแปลงของโลก
รวมทั้งการยกระดับศักยภาพของธุรกิจในประเทศ
โดยเฉพาะกลุ่ม SMEs และ Startup
ซึ่งต้องได้รับการสนับสนุนให้เป็นกําลังสําคัญในการขับเคลื่อนเศรษฐกิจต่อไป
ทั้งนี้ การปรับโครงสร้างเพื่อยกระดับศักยภาพการเติบโตทางเศรษฐกิจ จะเกิดขึ้นไม่ได้
หากไม่มีการเตรียมความพร้อมทางด้านปัจจัยสนับสนุนที่สําคัญ
นั่นคือการพัฒนาและปรับปรุงปัจจัยพื้นฐานด้านต่าง ๆ ของประเทศให้พร้อมต่อการพัฒนาเศรษฐกิจในอนาคต
ทั้งโครงสร้างพื้นฐาน กฎหมายและกฎระเบียบที่เอื้อต่อการค้า การลงทุน
มาตรการส่งเสริมและสนับสนุนของภาครัฐ
การบริหารจัดการข้อมูลด้านองค์ความรู้และนวัตกรรม
ซึ่งเป็นสิ่งที่รัฐบาลได้ดําเนินการเตรียมความพร้อมมาอย่างต่อเนื่อง
เพื่อเสริมสร้างความเข้มแข็งของเศรษฐกิจภายในประเทศและยกระดับการเติบโตทางเศรษฐกิจในระยะยาว
นอกจากนี้ รัฐบาลพร้อมผลักดัน Soft Power ของไทย
เพื่อเพิ่มมูลค่าเศรษฐกิจสร้างสรรค์
ซึ่งนายกรัฐมนตรีมั่นใจว่าคนไทยมีฝีมือและความคิดสร้างสรรค์ระดับโลก
โดยรัฐบาลได้เร่งเดินหน้าส่งเสริมอุตสาหกรรมสร้างสรรค์ของไทยใน 15 สาขาที่สาคัญ
ขณะเดียวกันก็ผลักดันวัฒนธรรมที่มีศักยภาพ 5 F ที่มีอยู่เดิม
ซึ่งถือเป็นอุตสาหกรรมส่งออกที่สําคัญ
ที่จะช่วยสร้างการเติบโตทางเศรษฐกิจของประเทศไทยหลังยุคโควิด 19
นอกเหนือจากการจะทําให้สามารถขับเคลื่อนไปข้างหน้าได้แล้ว
ยังมีสิ่งสําคัญที่จะต้องเตรียมพร้อมสําหรับการเดินหน้าประเทศไทยไปสู่เวทีโลกในอนาคต
คือการกําหนดทิศทางการพัฒนาของประเทศ
ซึ่งการพัฒนาประเทศให้บรรลุผลสัมฤทธิ์ตามเจตนารมณ์ของยุทธศาสตร์ชาติ
ยังคงมีข้อจํากัดภายในจํานวนมากที่ต้องก้าวข้าม
อีกทั้งยังต้องเตรียมพร้อมประเทศให้สามารถรับมือและแสวงหาโอกาส
จากแนวโน้มการเปลี่ยนแปลงระดับโลก
โดยเฉพาะความก้าวหน้าทางเทคโนโลยี การเปลี่ยนแปลงโครงสร้างประชากร
และการ เปลี่ยนแปลงสภาพภูมิอากาศ
และเพื่อผลักดันให้การพัฒนาประเทศก้าวหน้ามากยิ่งขึ้น
“การจัดสัมมนาในครั้งนี้ เป็นการจับมือพันธมิตรระหว่างองค์กรชั้นนํา
และได้สะท้อนให้เห็นถึงความร่วมมือร่วมใจในการทํางานระหว่างภาครัฐและภาคเอกชน
ที่มีบทบาทสําคัญในการขับเคลื่อนประเทศไทย
หวังให้ประเทศไทยสามารถขับเคลื่อนไปข้างหน้าได้อย่างเต็มกําลัง
ซึ่งเหมือนกับพี่น้องประชาชนทุกคน
นั่นคือการได้เห็นบ้านเมืองเจริญก้าวหน้า
และเชื่อมั่นอย่างยิ่งว่า เราทําได้อย่างแน่นอน
หากเราทุกคนจับมือแล้วก้าวไปพร้อมกัน” นายกรัฐมนตรีกล่าว
กรมทางหลวงชนบท รายงานสถานการณ์สายทางที่ได้รับผลกระทบจากอุทกภัยประจําวันที่ 21 ตุลาคม 2564 เวลา 08.30 น.
สามารถสัญจรได้ 35 สายทาง ไม่สามารถสัญจรได้ 29 สายทาง
กรมทางหลวงชนบท (ทช.) กระทรวงคมนาคม โดยสํานักบํารุงทาง รายงานถึงสถานการณ์อุทกภัยประจําวันที่ 21 ตุลาคม 2564 เวลา 08.30 น.
ว่ามีถนนทางหลวงชนบทที่ประสบอุทกภัยในพื้นที่ 18 จังหวัด รวม 64 สายทาง
สามารถสัญจรผ่านได้ 35 สายทาง และไม่สามารถสัญจรผ่านได้ 29 สายทาง
ว่า มีถนนทางหลวงชนบทที่ประสบอุทกภัยในพื้นที่ 18 จังหวัด ได้แก่ พระนครศรีอยุธยา อ่างทอง ลพบุรี สิงห์บุรี นครราชสีมา ชัยภูมิ สุรินทร์ บุรีรัมย์ ขอนแก่น มหาสารคาม ร้อยเอ็ด นครสวรรค์ อุทัยธานี นครนายก สระแก้ว สุพรรณบุรี นครปฐม และกาญจนบุรี รวม 64 สายทาง
แบ่งเป็น น้ําท่วมสูง 21 สายทาง (21 แห่ง)
ทางขาด โครงสร้างทางชํารุด กัดเซาะ 6 สายทาง (6 แห่ง)
สะพานขาด คอสะพานขาด ทรุดตัว กัดเซาะ 1 สายทาง (1 แห่ง)
ไหล่ทาง คันทางพังทลาย ดินไหล่เขาสไลด์ 1 สายทาง (1 แห่ง)
สายทาง นว.3102 แยก ทล.117 - บ้านเนิน อําเภอเก้าเลี้ยว และชุมแสง จังหวัดนครสวรรค์ น้ําท่วมสูง 45 เซนติเมตร (ช่วง กม. ที่ 8+300 - 11+100)
สายทาง นว.017 สะพานบางเคียน อําเภอเก้าเลี้ยว และชุมแสง จังหวัดนครสวรรค์ น้ําท่วมสูง 30 เซนติเมตร (ช่วง กม. ที่ 0+000 - 1+619)
สายทาง ชย.3002 แยก ทล.201 - บ้านเขว้า อําเภอเมือง และบ้านเขว้า จังหวัดชัยภูมิ น้ําท่วมสูง 45 เซนติเมตร (ช่วง กม. ที่ 2+800 - 3+900)
สายทาง ชย.3010 แยก ทล.205 - อ่างเก็บน้ําลําคันฉู อําเภอบําเหน็จณรงค์ จังหวัดชัยภูมิ เส้นทางขาด (ช่วง กม. ที่ 2+600 - 2+800)
สายทาง ชย.3033 แยก ทล.225 - แยกทางหลวงชนบท ชย.3019 อําเภอบ้านเขว้า และหนองบัวระเหว จังหวัดชัยภูมิ น้ําท่วมสูง 50 เซนติเมตร (ช่วง กม. ที่ 9+500 - 10+100)
สายทาง ชย.024 สะพานข้ามแม่น้ําชี ท่านกโง่ อําเภอคอนสวรรค์ จังหวัดชัยภูมิ เส้นทางขาด (ช่วง กม. ที่ 2+000 - 3+600)
สายทาง สร.012 ถนนเชิงลาดสะพานใหม่นาหนองไผ่ - กระโพ อําเภอท่าตูม และชุมพลบุรี จังหวัดสุรินทร์ น้ําท่วมสูง 45 เซนติเมตร (ช่วง กม. ที่ 2+000 - 6+600)
สายทาง สร.021 ถนนเชิงลาดสะพานมิตรภาพสระขุด อําเภอชุมพลบุรี จังหวัดสุรินทร์ น้ําท่วมสูง 65 เซนติเมตร (ช่วง กม. ที่ 1+200 - 3+800)
สายทาง สร.022 สะพานมิตรภาพบะ - หนองเรือ อําเภอท่าตูม และชุมพลบุรี จังหวัดสุรินทร์ น้ําท่วมสูง 70 เซนติเมตร (ช่วง กม. ที่ 3+600 - 4+200)
สายทาง บร.018 สะพานชุมชนข้ามแม่น้ํามูล อําเภอสตึก จังหวัดบุรีรัมย์ น้ําท่วมสูง 90 เซนติเมตร (ช่วง กม. ที่ 1+300 - 1+700)
สายทาง ขก.1011 แยก ทล.2 - บ้านพระยืน อําเภอเมือง และพระยืน จังหวัดขอนแก่น เส้นทางขาด (ช่วง กม. ที่ 1+900 - 2+100)
สายทาง ขก.020 สะพานข้ามลําน้ําชี อําเภอโคกโพธิ์ไชย และแวงใหญ่ จังหวัดขอนแก่น เส้นทางขาด (ช่วง กม. ที่ 0+500 - 5+400)
สายทาง ขก.1039 แยก ทล.2 - บ้านหนองไห อําเภอบ้านแฮด และมัญจาคีรี จังหวัดขอนแก่น เส้นทางขาด (ช่วง กม. ที่ 12+800 - 13+000)
สายทาง ขก.2071 แยก ทล. 12 (กม. ที่ 492+750) - บ้านสามสวน อําเภอหนองเรือ และบ้านแท่น จังหวัดขอนแก่น น้ําท่วมสูง 40 เซนติเมตร (ช่วง กม. ที่ 6+612 - 7+751)
สายทาง มค.005 ถนนเชิงลาดสะพานลดาวัลย์ข้ามลําน้ําชี อําเภอโกสุมพิสัย จังหวัดมหาสารคาม น้ําท่วมสูง 50 เซนติเมตร
สายทาง มค.009 ถนนเชิงลาดสะพานบ้านคุยเชือก อําเภอโกสุมพิสัย จังหวัดมหาสารคาม น้ําท่วมสูง 50 เซนติเมตร
สายทาง รอ.033 ถนนเชิงลาดสะพานข้ามลําน้ําชี สะพานคุยโพธิ์ - หนองแก่ง อําเภอโพธิ์ชัย จังหวัดร้อยเอ็ด น้ําท่วมสูง 65 เซนติเมตร (ช่วง กม. ที่ 2+130 - 3+220)
สายทาง อย.019 สะพานข้ามแม่น้ําน้อย อําเภอเสนา จังหวัดพระนครศรีอยุธยา น้ําท่วมสูง 39 เซนติเมตร (ช่วง กม. ที่ 0+000 - 0+050)
สายทาง อย.026 สะพานวัดอินทาราม อําเภอบางบาล จังหวัดพระนครศรีอยุธยา น้ําท่วมสูง 70 เซนติเมตร (ช่วง กม. ที่ 0+000 - 0+075)
สายทาง อท.2034 แยก ทล.32 - บ้านมหานาม อําเภอไชโย จังหวัดอ่างทอง น้ําท่วมสูง 50 เซนติเมตร (ช่วง กม. ที่ 0+500 - 7+300)
สายทาง ลบ.5183 แยกทางหลวงชนบท ลบ.4056 - บ้านเขาราบ อําเภอยางราก จังหวัดลพบุรี น้ํากัดเซาะคอสะพาน (ช่วง กม. ที่ 1+130 - 1+135)
สายทาง สพ.3015 แยกทางหลวงหมายเลข 333 - บ้านหนองหญ้าไซ อําเภอหนองหญ้าไซ จังหวัดสุพรรณบุรี น้ําท่วมสูง 50 เซนติเมตร (ช่วง กม. ที่ 0+000 - 1+100)
สายทาง สพ.005 สะพานบางแม่หม้าย - บางเลน อําเภอบางปลาม้า จังหวัดสุพรรณบุรี น้ําท่วมสูง 50 เซนติเมตร (ช่วง กม. ที่ 0+100 - 0+800)
สายทาง นฐ.058 สะพานบางไผ่นารถข้ามแม่น้ําท่าจีน อําเภอบางเลน จังหวัดนครปฐม น้ําท่วมสูง 30 เซนติเมตร (ช่วง กม. ที่ 0+000 - 0+563)
สายทาง กจ.4022 แยก ทล.3443 - บ้านหนองไก่เหลือง อําเภอเลาขวัญ จังหวัดกาญจนบุรี เส้นทางขาด (ช่วง กม. ที่ 4+885 - 4+915)
สายทาง กจ.4041 แยก ทล.3199 - บ้านท่าลําใย อําเภอศรีสวัสดิ์ จังหวัดกาญจนบุรี ดินไหล่เขาสไลด์ (ช่วง กม. ที่ 22+000 - 25+000)
สายทาง กจ.4051 แยก ทล.3086 - บ้านสลอบ อําเภอบ่อพลอย จังหวัดกาญจนบุรี น้ําท่วมสูง 100 เซนติเมตร (ช่วง กม. ที่ 2+200 - 2+300)
สายทาง กจ.4062 แยก ทล.3086 - บ้านหนองกร่าง อําเภอบ่อพลอย จังหวัดกาญจนบุรี น้ําท่วมสูง 40 เซนติเมตร (ช่วง กม. ที่ 0+000 - 0+500)
สายทาง กจ.4063 แยก ทล.3086 - บ้านน้ําลัด อําเภอหนองปรือ และบ่อพลอย จังหวัดกาญจนบุรี น้ําท่วมสูง 40 เซนติเมตร (ช่วง กม. ที่ 3+300 - 3+350)
ทั้งนี้ ทช. ขอความร่วมมือประชาชนหลีกเลี่ยงเส้นทางดังกล่าว
โปรดสังเกตป้ายเตือน ป้ายแนะนําทางเลี่ยงบริเวณสายทางที่ได้รับผลกระทบจากอุทกภัย
และใช้ความระมัดระวังในการใช้รถใช้ถนน
โดย ทช. ได้เตรียมพร้อมเฝ้าระวังสถานการณ์อุทกภัย เพื่อบรรเทาความเดือดร้อนให้ประชาชนทันที
และเมื่อสถานการณ์กลับเข้าสู่สภาวะปกติจะเร่งดําเนินการซ่อมแซม ฟื้นฟูให้เส้นทางกลับมาใช้สัญจรได้อย่างปลอดภัยโดยเร็วที่สุด
โดยประชาชนสามารถแจ้งเหตุอุทกภัยหรือสอบถามเส้นทางได้ที่สายด่วนกรมทางหลวงชนบท โทร. 1146
ถ้อยแถลงของนายกรัฐมนตรีในนามอาเซียน สําหรับการประชุมสุดยอดอาเซียน-ญี่ปุ่น ครั้งที่ 24
ถ้อยแถลงของนายกรัฐมนตรีในนามอาเซียน โดยกล่าวในฐานะที่ไทยเป็นประเทศผู้ประสานงานความสัมพันธ์อาเซียน-ญี่ปุ่น สําหรับการประชุมสุดยอดอาเซียน-ญี่ปุ่น ครั้งที่ 24
กล่าวในฐานะที่ไทยเป็นประเทศผู้ประสานงานความสัมพันธ์อาเซียน-ญี่ปุ่น
สําหรับการประชุมสุดยอดอาเซียน-ญี่ปุ่น ครั้งที่ 24
วันพุธที่ 27 ตุลาคม 2564 เวลา 09.30 – 10.30 น.
ท่านนายกรัฐมนตรี คิชิดะ ฟูมิโอะ
ผมขอร่วมต้อนรับท่านนายกรัฐมนตรีคิชิดะ สู่ครอบครัวอาเซียนและการประชุมสุดยอดอาเซียน-ญี่ปุ่น ในครั้งนี้
รวมทั้งขอแสดงความยินดีต่อความสําเร็จของการจัดมหกรรมกีฬาโอลิมปิกและพาราลิมปิกที่กรุงโตเกียว เมื่อช่วงเดือนกรกฎาคมถึงสิงหาคมที่ผ่านมา
วันนี้เป็นโอกาสอันดีที่เราจะได้ร่วมกันแลกเปลี่ยนทัศนะเกี่ยวกับแนวทางการขับเคลื่อนความสัมพันธ์อาเซียน-ญี่ปุ่น
ซึ่งเป็นความเป็นหุ้นส่วนที่มีพลวัตและก้าวหน้าในทุกมิติ
นับตั้งแต่การสถาปนาความสัมพันธ์ เมื่อปี ค.ศ. 1973 จนนําไปสู่การยกระดับเป็นหุ้นส่วนทางยุทธศาสตร์ เมื่อปี ค.ศ. 2003
ในฐานะที่ไทยเป็นประเทศผู้ประสานงานความสัมพันธ์อาเซียน-ญี่ปุ่น ผมขอกล่าวถ้อยแถลงในนามอาเซียน ดังนี้
อาเซียนและญี่ปุ่นได้สืบสานมิตรภาพและความร่วมมือระหว่างกันมาเกือบห้าทศวรรษ
บนพื้นฐานของความไว้เนื้อเชื่อใจซึ่งกันและกัน
ความเป็นหุ้นส่วนแบบ “ใจถึงใจ” และ “ความเป็นหุ้นส่วนที่เท่าเทียมกัน”
อาเซียนขอบคุณญี่ปุ่นที่มุ่งมั่นส่งเสริมสันติภาพที่ถาวร
ความไพบูลย์ร่วมกัน และการพัฒนาที่ยั่งยืนในภูมิภาค
เราให้ความสําคัญกับการจัดการและรับมือกับประเด็นท้าทายต่าง ๆ ร่วมกัน
อาทิ โควิด-19 ความไม่แน่นอนทางภูมิรัฐศาสตร์
โดยเฉพาะการแข่งขันระหว่างประเทศมหาอํานาจ
การปฏิวัติอุตสาหกรรม ครั้งที่ 4 และการเปลี่ยนแปลงทางดิจิทัล
การที่อาเซียนและญี่ปุ่นได้ให้การสนับสนุนซึ่งกันและกัน
และร่วมแรงร่วมใจฟันฝ่าอุปสรรคและความท้าทายร่วมกันมาโดยตลอด
เป็นเครื่องพิสูจน์ถึงความเป็น “มิตรแท้” ของเราได้เป็นอย่างดี
อาเซียนซาบซึ้งเป็นอย่างยิ่งที่ญี่ปุ่นได้สนับสนุนอาเซียนในรูปแบบต่าง ๆ ในการรับมือกับโควิด-19
ซึ่งยังคงเกิดขึ้นและส่งผลกระทบอย่างรุนแรงและกว้างขวาง
เราจึงจําเป็นต้องยกระดับความร่วมมือด้านสาธารณสุขและเตรียมความพร้อมของภูมิภาคให้สามารถรับมือกับการระบาดระลอกใหม่
และภาวะฉุกเฉินด้านสาธารณสุขและโรคอุบัติใหม่ที่อาจเกิดขึ้นในอนาคตให้ดียิ่งขึ้น
เราขอขอบคุณที่ญี่ปุ่นที่ได้สนับสนุนเงินจํานวน 1 ล้านดอลลาร์สหรัฐสมทบกองทุนอาเซียน
ซึ่งอาเซียนจะได้ใช้จัดสรรวัคซีนและเวชภัณฑ์ที่จําเป็นให้แก่ประเทศสมาชิกต่อไป
นอกจากนี้ ขอบคุณสําหรับการสนับสนุนเงินจํานวน 50 ล้านดอลลาร์สหรัฐ
ซึ่งเราหวังเป็นอย่างยิ่งว่า ศูนย์ฯ ดังกล่าวจะสามารถจัดตั้งและเริ่มดําเนินการได้ในโอกาสแรกสุด
เราเห็นคุณค่าของการที่ญี่ปุ่นสนับสนุนความเป็นแกนกลางของอาเซียน
สถาปัตยกรรมภูมิภาคที่มีอาเซียนเป็นศูนย์กลางและกลไกที่อาเซียนมีบทบาทนํา
ซึ่งเป็นส่วนสําคัญในการเสริมสร้างความไว้เนื้อเชื่อใจและดุลยภาพทางยุทธศาสตร์ในภูมิภาค
ในด้านการเมืองและความมั่นคง เรามุ่งหวังที่จะสานต่อการขยายความร่วมมือกับญี่ปุ่นผ่านกลไกที่อาเซียนมีบทบาทนํา
ทั้งในด้านการป้องกันและแก้ไขปัญหาอาชญากรรมข้ามชาติ
การเสริมสร้างความมั่นคงและความปลอดภัยทางไซเบอร์
ความมั่นคงทางทะเล ตลอดจนความร่วมมือด้านกลาโหมผ่านกรอบ ADMM Plus
อาเซียนเน้นย้ําถึงการเสริมสร้างบรรยากาศของความไว้เนื้อเชื่อใจซึ่งกันและกัน
ซึ่งจะเอื้อต่อการฟื้นฟูเศรษฐกิจ และสังคมอย่างรวดเร็วและยั่งยืน
โดยเน้นความร่วมมือที่เป็นรูปธรรมเพื่อประโยชน์ของทุกฝ่าย
บนพื้นฐานของหลักการภายใต้มุมมอง AOIP
เรารับทราบความคืบหน้าของการดําเนินความร่วมมือภายใต้เอโอไอพีของญี่ปุ่น
และมุ่งหวังที่จะเห็นความร่วมมือที่เป็นรูปธรรมต่อไป
ในด้านเศรษฐกิจ อาเซียนเป็นฐานการลงทุนและการผลิตที่สําคัญของญี่ปุ่นมาอย่างต่อเนื่องยาวนาน
เราย้ําถึงความสําคัญของความเชื่อมโยงและการฟื้นคืนสภาพของห่วงโซ่อุปทานในภูมิภาค
เราสนับสนุนให้ภาคธุรกิจของญี่ปุ่นลงทุนในอาเซียนต่อไป
เพื่อเป็นจุดเชื่อมโยงที่สําคัญในการเสริมสร้างความเข้มแข็งให้กับห่วงโซ่อุปทานโลกของญี่ปุ่น
เราย้ําถึงความจําเป็นในการส่งเสริมการใช้ประโยชน์จากความตกลง AJCEP
และมุ่งหวังให้มีการให้สัตยาบันต่อพิธีสารฉบับที่หนึ่งเพื่อแก้ไขความตกลงฯ
ครบทุกประเทศเพื่อให้มีผลใช้บังคับอย่างสมบูรณ์โดยเร็ว
นอกจากนี้ เราผลักดันให้ RCEP มีผลบังคับใช้ในโอกาสแรก
และยินดีที่ญี่ปุ่นได้ให้สัตยาบันต่อความตกลงนี้แล้วเมื่อเดือนมิถุนายนที่ผ่านมา
เรายินดีกับความคืบหน้าในการดําเนินงานตามแผนปฏิบัติการด้านความยืดหยุ่นทางเศรษฐกิจอาเซียน-ญี่ปุ่น
เพื่อส่งเสริมการฟื้นตัวทางเศรษฐกิจภายหลังวิกฤตโควิด-19
ผ่านข้อริเริ่มความร่วมมือในการส่งเสริมความเติบโตเชิงนวัตกรรมอย่างยั่งยืนระหว่างอาเซียนกับญี่ปุ่น
รวมทั้งมุ่งเสริมสร้างศักยภาพ MSMEs โดยเฉพาะในการนําเทคโนโลยีดิจิทัลมาใช้ในการดําเนินธุรกิจ
อาเซียนยินดีที่ญี่ปุ่นมีบทบาทที่แข็งขันในการเสริมสร้างความเชื่อมโยงในภูมิภาค
เรามุ่งมั่นที่จะดําเนินงานร่วมกับญี่ปุ่นให้เกิดผลอย่างเป็นรูปธรรมตามแถลงการณ์ร่วมของการประชุมสุดยอดอาเซียน-ญี่ปุ่น ครั้งที่ 22
ว่าด้วยความเชื่อมโยงระหว่างกัน
โดยเฉพาะการสอดประสานกันระหว่างแผนแม่บทว่าด้วยความเชื่อมโยงระหว่างกันในอาเซียน ค.ศ. 2025
กับข้อริเริ่มความเป็นหุ้นส่วนเพื่อโครงสร้างพื้นฐานที่มีคุณภาพของญี่ปุ่น
ซึ่งสอดคล้องกับข้อริเริ่ม “การเชื่อมโยงยุทธศาสตร์ความเชื่อมโยง” ของอาเซียน
อาเซียนขอบคุณญี่ปุ่นที่ได้สนับสนุนการพัฒนาเมืองอัจฉริยะและการพัฒนาด้านดิจิทัลของอาเซียน
รวมทั้งความร่วมมือด้านการพัฒนาในอนุภูมิภาค
และหวังว่า ญี่ปุ่นจะยังคงสนับสนุนในการดําเนินกิจกรรมเพื่อที่จะส่งเสริมการรวมตัวในภูมิภาค
และลดช่องว่างด้านการพัฒนาในอาเซียน
โดยเฉพาะผ่านแผนงานข้อริเริ่มเพื่อการรวมตัวของอาเซียน ฉบับที่ 4 อย่างต่อเนื่องต่อไป
เราเห็นคุณค่าของความร่วมมือที่เพิ่มขึ้นระหว่างอาเซียนกับญี่ปุ่นในด้านสังคมและวัฒนธรรม
ซึ่งญี่ปุ่นได้ส่งเสริมการแลกเปลี่ยนด้านวัฒนธรรม การศึกษา และกีฬา
ผ่านโครงการต่าง ๆ มาอย่างต่อเนื่อง
เราควรมุ่งเน้นการส่งเสริมความเชื่อมโยงระหว่างประชาชน
รวมทั้งการพัฒนาทรัพยากรมนุษย์และการศึกษา
ตลอดจนการดูแลผู้สูงอายุและการบริหารจัดการสังคมสูงวัย
ในบริบทของโลกปัจจุบันที่เราประสบปัญหาของการเปลี่ยนแปลงสภาพภูมิอากาศ
เราควรมุ่งเน้นที่จะสร้างและรักษาความสมดุลระหว่างมนุษย์กับสรรพสิ่งและความยั่งยืนในทุกมิติ
เพื่อสนับสนุนการบรรลุเป้าหมาย SDGs
เราขอขอบคุณญี่ปุ่นที่ได้สนับสนุนการเสริมสร้างขีดความสามารถในการลดปริมาณขยะทะเลในกลุ่มประเทศสมาชิกอาเซียน
และเรามุ่งหวังที่จะแสวงหาความร่วมมือใหม่ ๆ อาทิ
ความร่วมมือระหว่างยุทธศาสตร์ด้านการเติบโตที่เป็นมิตรต่อสิ่งแวดล้อม
ในประเด็นระดับภูมิภาคและระหว่างประเทศ
อาเซียนยืนยันถึงความสําคัญของการส่งเสริม
การจัดระเบียบในภูมิภาคและระเบียบระหว่างประเทศ
ที่ตั้งอยู่บนพื้นฐานของกฎและกติกา
ซึ่งรวมถึงอนุสัญญา UNCLOS ค.ศ. 1982
ตลอดจนเน้นย้ําความสําคัญในการรักษาสันติภาพ
และเสรีภาพในการเดินเรือและการบินผ่านในทะเลจีนใต้
และย้ําถึงความสําคัญของการดําเนินการตาม DOC อย่างเต็มที่และมีประสิทธิภาพ
รวมถึงยินดีกับความคืบหน้าของการเจรจาเพื่อนําไปสู่ข้อสรุปของ COC ที่มีประสิทธิภาพ
และสอดคล้องกับกฎหมายระหว่างประเทศ
เราเรียกร้องให้ทุกฝ่ายที่เกี่ยวข้องกลับสู่การหารืออย่างสันติ
และดําเนินการเพื่อให้คาบสมุทรเกาหลีปลอดอาวุธนิวเคลียร์
มีสันติภาพและเสถียรภาพที่ยั่งยืน
อาเซียนพร้อมที่จะมีบทบาทอย่างสร้างสรรค์ในการส่งเสริมบรรยากาศที่เอื้ออํานวยสําหรับการหารืออย่างสันติระหว่างฝ่ายต่าง ๆ ที่เกี่ยวข้องผ่านกลไกที่อาเซียนมีบทบาทนํา
รวมทั้งยังเน้นถึงความสําคัญในการแก้ไขปัญหาด้านมนุษยธรรม
โดยสรุป อาเซียนมุ่งหวังที่จะขับเคลื่อนความเป็นหุ้นส่วนทางยุทธศาสตร์ระหว่างอาเซียนกับญี่ปุ่นให้ก้าวไกล
ในวาระครบรอบ 50 ปี ความสัมพันธ์อาเซียน-ญี่ปุ่น ในปี ค.ศ. 2023
จะเป็นโอกาสพิเศษที่เราจะร่วมกันทบทวนความสําเร็จและบทเรียนต่าง ๆ ในห้วง 5 ทศวรรษที่ผ่านมา
และกําหนดทิศทางของการพัฒนาความเป็นหุ้นส่วนของเราในอีก 50 ปีข้างหน้า
เรายินดีที่ได้รับทราบถึงความประสงค์ของญี่ปุ่นที่จะจัดการประชุมสุดยอดฯ สมัยพิเศษ
เพื่อเฉลิมฉลองวาระพิเศษดังกล่าว
ไทยในฐานะประเทศผู้ประสานงานความสัมพันธ์อาเซียน-ญี่ปุ่น
พร้อมจะร่วมมือและผลักดันให้การเฉลิมฉลองวาระพิเศษนี้ประสบความสําเร็จในเร็วที่สุด
ทั้งนี้ ประเทศไทยได้เวียนเอกสารถ้อยเเถลงในนามอาเซียนให้ทุกประเทศด้วยเเล้ว
นายกฯ ชี้แจงรัฐบาลแก้ไขวิกฤตราคาพลังงานสูงเงินเฟ้อ
ยืนยันดูแลทุกด้านเศรษฐกิจสาธารณสุขตามแนวทางสายกลางอย่างเต็มความสามารถ
นายธนกร วังบุญคงชนะ โฆษกประจําสํานักนายกรัฐมนตรี เผยว่า วันนี้ (21 กรกฎาคม 2565) เวลา 19.00 น. ณ ห้องประชุมพระสุริยัน ชั้น 2 อาคารรัฐสภา พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม เข้าร่วมการประชุมการพิจารณาญัตติขอทั่วไปเพื่อลงมติไม่ไว้วางใจ รัฐมนตรีเป็นรายบุคคล ตามมาตรา 151 ของรัฐธรรมนูญแห่งราชอาณาจักรไทย พุทธศักราช 2560
โดยได้ชี้แจงต่อเรื่องวิกฤตด้านพลังงานสูง ของแพง น้ํามันแพง เป็นวิกฤตที่เกิดขึ้นจริงกับไทย และเกิดกับทุกประเทศทั่วโลก
ซึ่งเกิดจากผลกระทบของโรคโควิด-19 สงคราม ผลพวงจากนโยบายการเงิน-การคลังของประเทศใหญ่ๆ ที่ใช้ในการแก้ปัญหาโควิด-19
โดยเฉพาะนโยบาย Zero Covid Policy ในบางประเทศ ก่อให้เกิดการผันผวนทางเศษฐกิจทั่วโลก
ทั้งอัตราค่าเงิน เงินเฟ้อ ดอกเบี้ย เกิดปัญหาขึ้นกับทุกประเทศ เป็นไปตามหลักการเศรษฐศาสตร์
อัตราเงินเฟ้อโลกพุ่งสูงมากในช่วงโควิด
เกิดกับทุกประเทศแม้กระทั่งประเทศมหาอํานาจก็ได้รับผลกระทบ
หากดูราคาน้ํามันดิบ ช่วงโควิด ราคาน้ํามันต่ําลงมากในช่วงที่ไม่มีการเดินทาง
เมื่อเปิดประเทศมีการเดินทางและปัญหาความขัดแย้งระหว่างประเทศ ทําให้ราคาน้ํามันดิบแพงขึ้น 100 เหรียญสหรัฐฯ ต่อบาร์เรล
ซึ่งไทยต้องนําเข้ามากกว่า 90 เปอร์เซ็นต์ และได้มาจากประเทศเพื่อนบ้านซึ่งก็ไม่มากนัก
สถานการณ์ที่เกิดขึ้นเป็นอุบัติภัยครั้งใหญ่ของโลก
เป็นคลื่นที่พัดพาความเสียหายเหล่านี้มายังประเทศไทย
แม้ในบางพื้นที่จะดีขึ้น แต่ก็ยังฝากความเสียหายกับเศรษฐกิจและสังคมทั่วโลกอย่างมหาศาล
ซึ่งรัฐบาลไม่ได้นิ่งนอนใจ เรียกประชุมหลายครั้ง และประชุมหารือใน
จํานวนคนเสียชีวิตจากโควิดทั่วโลกยังคงมีจํานวนสูง
มีการปิดเมือง ปิดประเทศและการเดินทาง ทําให้ธุรกิจเสียหาย
และกว่าจะตั้งหลักใหม่ต้องใช้เวลาพอสมควร
หลายประเทศเลือกใช้นโยบายเศรษฐกิจนําหน้าสาธารณสุข ส่งผลให้จํานวนคนตายเยอะกว่าค่าเฉลี่ยโลก
บางประเทศเป็นผู้ผลิตวัคซีนและยา
เมื่อเกิดการผันผวนทางเศรษฐกิจ มีเกิดภาวะเงินเฟ้อและหนี้สาธารณะสูง
เสถียรภาพทางเศรษฐกิจเสียหาย ทําให้เกิดเงินเฟ้อมหาศาล
หลายประเทศต้องขึ้นดอกเบี้ย ซึ่งธนาคารแห่งประเทศไทยกําลังจัดการดูแลสิ่งเหล่านี้อยู่
ขณะที่บางประเทศ ใช้สาธารณสุขนําหน้าเศรษฐกิจ ผลคืออัตราคนตายน้อยลง และเศรษฐกิจผันผวนน้อยกว่า
อย่างไรก็ดี ไทยใช้ทางสายกลาง สร้างความสมดุลระหว่างสุขภาพและปากท้อง
ยืดหยุ่นได้ตามสถานการณ์ ใช้มาตรการควบคุมเท่าที่จําเป็น
ขอยืนยันว่า ไม่ได้ใช้เพื่อควบคุมการชุมนุม เพียงต้องการควบคุมสถานการณ์โควิด
ไม่ต้องการให้มีการเสียชีวิต จึงต้องรักษาทางสายกลางให้ได้
ไม่ให้เกิดความเครียดจากโควิด เศรษฐกิจ และความขัดแย้ง
สังคมไทยต้องไม่เครียดเกินไป กิจกรรมที่มีความเสี่ยงมากต้องควบคุม
อัตราการตายของไทยอยู่ระดับต่ํามาก อยู่ในลําดับ 127 ของโลก
อันดับที่ 6 ของอาเซียน แต่นายกรัฐมนตรียังคงไม่พอใจ
รัฐบาลทําทุกวิถีทางเพื่อแก้ไขปัญหาดังกล่าว
ทั้งการกู้เงิน เพื่อจัดหาวัคซีน รักษาประชาชน
ช่วยเหลือเยียวยาประชาชนและผู้ประกอบการที่ได้รับผลกระทบ 1.5 ล้านล้านบาท
ใช้เงินกว่า 854,000 ล้านบาท แก้ไขปัญหาและช่วยเหลือเยียวยาผู้ที่ได้รับผลกระทบกว่า 45 ล้านราย
ยืนยันว่า รัฐบาลนําเงินช่วยเหลือตรงกลุ่มเป้าหมาย ผ่านโครงการเราชนะ โครงการบัตรสวัสดิการแห่งรัฐ ม.33
ช่วยเหลือค่าน้ํา-ค่าไฟ คนละครึ่ง รักษาการจ้างงาน SMEs
การดําเนินการที่ผ่านมาเป็นผลดีพอสมควร ได้รับการร่วมมือจากนโยบายเปิดประเทศได้อย่างดี
หลายประเทศชื่นชมไทย หารือความร่วมมือกับไทยเพื่อดูแลและแก้ไขปัญหาโควิด
และมีการจัดตั้งศูนย์โรคระบาดใหม่ที่ไทย
จึงขอขอบคุณทุกฝ่ายที่ทําให้ประเทศไทยมีชื่อเสียง
องค์กรระหว่างประเทศชื่นชมไทยว่า ดูแลโควิดได้ดีที่สุด เป็นต้นแบบความสําเร็จอันดับ 3 ของโลก
นอกจากนี้ เรื่องสัดส่วนหนี้สาธารณะต่อ GDP หลายประเทศมีนโยบายต่างๆ เพื่อแก้ไขปัญหาหนี้สาธารณะ
ไทยก็เช่นกัน และมีการกําหนดเป็นไปตามหลักการสากล
โดยไทยรักษาหนี้สาธารณะได้อย่างดี
ซึ่งจากข้อมูลของ IMF ไทยมีหนี้สาธารณะเป็นเพียงสีส้มอ่อน
ซึ่งเมื่อเปรียบเทียบกับหลายๆประเทศ ไทยมีหนี้สาธารณะไม่มาก
ทั้งนี้ ปัญหาวิกฤตเศรษฐกิจที่เกิดขึ้นทั่วโลก ความขัดแย้งระหว่างประเทศ
และวิกฤตพลังงาน ซ้ําเติมภาวะเงินเฟ้อ
ทําให้อัตราแลกเปลี่ยนเงินบาทอ่อนค่าลง
รัฐบาลมีความพยายามในการแก้ไขปัญหามาตลอด
เร่งแก้ไขปัญหาความเดือดร้อนประชาชน เพื่อรักษาความสามารถในการแข่งขันของไทยไว้ให้ได้
ดูแล ลดค่าครองชีพ ลดต้นทุนในการดําเนินธุรกิจ
ลดผลกระทบภาระเงินเฟ้อ เพื่อให้ประชาชนได้มีเวลาปรับตัวด้วยมาตรการต่างๆ
โดยเฉพาะกลุ่มเปราะบาง เช่น การช่วยเหลือซื้อก๊าซหุงต้ม ค่าน้ํามันให้ผู้ขับขี่มอเตอร์ไซต์รับจ้าง
ช่วยลดภาระค่าไฟฟ้า ก๊าซ NGV รักษาราคาน้ํามันดีเซล เป็นต้น
รวมทั้งขอความร่วมมือผู้ประกอบการตรึงราคาสินค้าให้ได้มากที่สุด
ตลอดจนได้เสริมสภาพคล่องให้แก่ภาคธุรกิจ และแรงงานในระบบประกันสังคม
ด้วยการลดเงินสมทบประกันสังคม ในส่วนของนายจ้างและผู้ประกันตน
ทุกมาตราเป็นระยะเวลา 3 เดือน เริ่มตั้งแต่เดือนพฤษภาคม – กรกฎาคม 2565
โดยคิดเป็นมูลค่าประมาณ 34,540 ล้านบาท
และได้ต่อมาตรการดูแลกลุ่มเปราะบางอย่างต่อเนื่อง จนถึงเดือนกันยายน 2565
รัฐบาลทํางานอย่างเต็มที่มาโดยตลอด
และสามารถประคับประคองประเทศให้ผ่านพ้นวิกฤตต่างๆ มาได้
และแม้ปัจจุบันจะเผชิญหน้ากับแนวโน้มของอัตราเงินเฟ้อที่อาจจะสูงที่สุดในรอบ 13 ปี
แต่ยังรักษาการเติบโตของเศรษฐกิจได้อย่างต่อเนื่อง
และยังคงรักษาอันดับความน่าเชื่อถือทางการเงินของประเทศไว้ได้ในระดับที่ดีเหมือนก่อนเจอวิกฤต
ต่อจากนี้ วิกฤตเศรษฐกิจโลกมีแนวโน้มที่จะแย่ลง
หลายประเทศที่มีเศรษฐกิจขนาดใหญ่ๆ กําลังจะเข้าสู่ภาวะถดถอย หรือ recession
ในขณะที่เกิดภาวะเงินเฟ้อสูง ถึงสูงมาก
รัฐบาล และธนาคารกลางทั่วโลก ต้องใช้นโยบายเศรษฐกิจตึงตัว
รวมถึงการดึงเงินกลับเข้าประเทศ (Quantitative Tightening) และออกมาตรการต่าง ๆ ขึ้นดอกเบี้ย ขึ้นภาษี เพื่อสู้กับภาวะเงินเฟ้อที่เกิดขึ้น
ซึ่งประเทศส่วนใหญ่ที่มีการกู้เงินในช่วงวิกฤตโควิด
และกําลังเผชิญกับดอกเบี้ยที่สูงขึ้น จะทําให้รัฐบาลมีเงินเหลือใช้จ่ายประจํา และลงทุนน้อยลง
ก็จะเป็นสถานการณ์ภาวะเศรษฐกิจที่ยากลําบาก
นายกรัฐมนตรีตระหนักดีว่าวิกฤตเศรษฐกิจโลก รวมถึงพลังงานและอาหารจะมีผลกระทบกับไทย อย่างหลีกเลี่ยงไม่ได้
จึงต้องเตรียมตัวรับมือวิกฤตพลังงานในระยะต่อไป
โดยจัดทําแผนความมั่นคงทางพลังงาน ให้กระทรวงพลังงาน และกระทรวงการคลัง และหน่วยงานที่เกี่ยวข้อง
หาแนวทางในการให้ความช่วยเหลือ และบรรเทาผลกระทบด้านราคาพลังงานที่เพิ่มสูงขึ้น แก่ประชาชน
รวมถึงให้กระทรวงการต่างประเทศ ใช้ความร่วมมือระหว่างประเทศในภูมิภาคอาเซียนเป็นกลไกรับมือต่อปัญหาวิกฤตพลังงานร่วมกัน
อย่างไรก็ตาม ประเทศไทยยังถือว่ามีเสถียรภาพ และมีความสามารถในการสู้กับวิกฤตได้ดี
ถึงแม้ว่าเป็นประเทศที่ต้องนําเข้าพลังงาน และพึ่งพานักท่องเที่ยว
ราคาน้ํามันของไทยกับกลุ่มประเทศเพื่อนบ้านอาเซียน ณ วันที่ 18 กรกฎาคม 2565 จะพบว่า ราคาน้ํามันของไทยยังอยู่ในระดับต่ํา
ดีเซล 34.94 บาท/ลิตร และเบนซิน 38.75 บาท/ลิตร
หากเรียงลําดับจากแพงสุดไปต่ําสุด น้ํามันดีเซลและน้ํามันเบนซินเราอยู่ในอันดับที่ 8 จากทั้งหมด 10 ประเทศ
จะมีเพียงมาเลเซียและบรูไนที่สามารถขายน้ํามันได้ถูก
เนื่องจากสามารถผลิตน้ํามันได้เองภายในประเทศ
เงินเฟ้อไทย ณ เดือน มิถุนายน 2565 ปรับขึ้นเป็น 7.66 %
แต่ถ้าเทียบกันแล้วสถานการณ์ของเรายังดีกว่าหลายๆ ประเทศ
อย่างสหรัฐฯ อังกฤษ ยุโรป ก็สูง 8-9%
โดยจากการสํารวจของแม็คคินซีย์ โกลบอล เซอร์เวย์ (McKinsey Global Survey) ในเดือนมิถุนายน 2565 เกี่ยวกับสภาพเศรษฐกิจพบว่า
อัตราเงินเฟ้อของไทยเป็นอันดับที่ 103 จาก 185 ประเทศทั่วโลก
เห็นได้ชัดว่า ประเทศไทยได้รับผลกระทบด้านเงินเฟ้อระดับปานกลางเท่านั้น เมื่อเทียบกับทั่วโลก
ทุกวันนี้ หลายคนมุ่งเน้นข้อมูลในเชิงลบของประเทศไทย
ผมอยากจะมาเล่าถึง “จุดแข็ง” ของเศรษฐกิจไทย ให้พี่น้องประชาชน และท่าน ส.ส.ผู้ทรงเกียรติ
มีความมั่นใจว่า “เราพร้อมรับมือกับทุกวิกฤต”
เพียงแต่เราต้องร่วมมือและสามัคคีกัน
ที่สําคัญเรามีหลายๆ อย่าง ที่บางประเทศไม่มี
เช่น เรามีหนี้ต่อ GDP ในระดับต่ํา และไม่มีหนี้เงินตราต่างประเทศ หรือมีน้อยมาก
เรามีอันดับเครดิตความน่าเชื่อถือทางการเงินการคลังที่ดี แม้ผ่านวิกฤตสองปีที่ผ่านมา
โดยสถาบันจัดอันดับก็ยังคงระดับความน่าเชื่อถือไว้
มีระบบธนาคารที่แข็งแรง มีสภาพคล่องในประเทศที่ดี
มีเงินสํารองระหว่างประเทศไทยอยู่ในอันดับที่ 12 ของโลก
ถือว่าเรามีเงินสํารองอยู่ในระดับสูง เมื่อเทียบกับหลายประเทศ
มีค่าครองชีพที่ต่ํา มีที่ดินราคาถูก ค่าที่อยู่อาศัยที่ถูกที่สุดแห่งหนึ่งในโลก
โดยนายกรัฐมนตรีกล่าวว่า ในเวลาที่เหลือกว่า 250 วันของรัฐบาล
ผมและรัฐบาลจะทําทุกวิถีทาง เพื่อจะนําพาประเทศ และประชาชน ให้ออกจากวิกฤตที่หนักและยาวนาน
ลดความเสียหายให้น้อยที่สุด และเตรียมตัวประเทศและประชาชนให้พร้อมกับการฟื้นตัวที่ยั่งยืน
ปลัดกระทรวงมหาดไทยประชุมติดตามขับเคลื่อนงานสํานักงานปลัดกระทรวงมหาดไทยและสํานักงานจังหวัดทั่วประเทศ
เน้นย้ํา คนมหาดไทยต้องทํางานเป็นทีม ด้วยหัวใจรุกรบ อุทิศตนเพื่อ “บําบัดทุกข์ บํารุงสุข
เน้นย้ํา คนมหาดไทยต้องทํางานเป็นทีม ด้วยหัวใจรุกรบ อุทิศตนเพื่อ “บําบัดทุกข์ บํารุงสุข”
สร้างสรรค์คุณประโยชน์ให้กับประเทศชาติและประชาชน อย่างยั่งยืน
วันนี้ (25 พ.ค. 65) เวลา 09.00 น. ที่ห้องประชุมราชบพิธ อาคารดํารงราชานุสรณ์ กระทรวงมหาดไทย
นายสุทธิพงษ์ จุลเจริญ ปลัดกระทรวงมหาดไทย เป็นประธานการประชุมขับเคลื่อนและติดตามการดําเนินงานตามภารกิจรัฐบาลและสํานักงานปลัดกระทรวงมหาดไทย ครั้งที่ 6/2565
โดยมี นายชัยวัฒน์ ชื่นโกสุม รองปลัดกระทรวงมหาดไทย หัวหน้ากลุ่มภารกิจด้านพัฒนาชุมชนและส่งเสริมการปกครองท้องถิ่น
นายอรรษิษฐ์ สัมพันธรัตน์ รองปลัดกระทรวงมหาดไทย ด้านบริหาร
นายไตรภพ วงศ์ไตรรัตน์ หัวหน้าผู้ตรวจราชการกระทรวงมหาดไทย
นายสันติธร ยิ้มละมัย ผู้ตรวจราชการกระทรวงมหาดไทย เขตตรวจราชการที่ 5 และ 18
นายวิสาห์ พูลศิริรัตน์ ผู้ตรวจราชการกระทรวงมหาดไทย เขตตรวจราชการที่ 1 ที่ปรึกษาระดับกระทรวง
พร้อมด้วยหัวหน้าหน่วยงานในสังกัดกระทรวงมหาดไทย ร่วมประชุม
โดยเป็นการประชุมผ่านระบบ Video Conference ร่วมกับนายชลธี ยังตรง ผู้ว่าราชการจังหวัดยโสธร
นายณัฐวัสส์ วิริยานภาภรณ์ รองผู้ว่าราชการจังหวัดหนองคาย หัวหน้าสํานักงานจังหวัด
และผู้อํานวยการกลุ่มงานในสังกัดสํานักงานจังหวัดทุกจังหวัดทั่วประเทศ ร่วมประชุม
นายสุทธิพงษ์ จุลเจริญ ปลัดกระทรวงมหาดไทย กล่าวเน้นย้ําในช่วงต้นว่า คนมหาดไทย ต้องมีชีวิตจิตใจที่รุกรบ
ต้องทํางานเร็ว หนักเอาเบาสู้ ทุ่มเทอุทิศกาย ใจ เพื่อช่วยเหลือเพื่อนมนุษย์
ช่วยเหลือประเทศชาติ บําบัดทุกข์ บํารุงสุข ให้อยู่ในสายโลหิต ในทุกลมหายใจ
และส่งต่ออุดมการณ์การเป็นข้าราชการที่ดีในพระบาทสมเด็จพระเจ้าอยู่หัว
ที่ทุกเวลานาทีมีแต่ความคิดที่จะช่วยเหลือประชาชน
ด้วยการถ่ายทอด อบรม กล่อมเกลา ทั้งข้าราชการเก่า ข้าราชการใหม่
ให้ได้ตระหนักและสํานึกในหน้าที่ของการเป็นข้าราชการเพื่อประโยชน์ของพี่น้องประชาชนและประเทศชาติ
เพราะแม้ว่าเศรษฐกิจจะเป็นอย่างไร จะเกิดโรคระบาด หรือสถานการณ์ใด ๆ
ข้าราชการยังมีเงินเดือน เงินประจําตําแหน่ง มีค่าใช้จ่ายต่าง ๆ ที่ราชการดูแล
ซึ่งเราจะมีความสุขไม่ได้ เพราะพี่น้องประชาชนยังเดือดร้อนทุกข์ยากอยู่
จึงจําเป็นที่ทุกคนต้องช่วยกันระดมสติปัญญา ความสามารถ และความมีน้ําใจ
ทํางานเป็นทีม สามารถแก้ปัญหาเฉพาะหน้าได้
มีระบบการติดตามเรื่องต่าง ๆ เป็นดั่งเทียนไขที่ให้ความร้อนเผาผลาญตนเอง
ด้วยความเสียสละ ประดุจดั่งสีพระศอของพระศิวะที่ได้กลืนน้ําอมฤตเพื่อปกป้องมวลมนุษยชาติจนกลายเป็นปาน “สีดํา”
ซึ่งเป็นสีประจํากระทรวงมหาดไทยของพวกเราทุกคน
โดยต้องระลึกเสมอว่าความสําเร็จของการบําบัดทุกข์ บํารุงสุขจะเกิดขึ้นได้
อยู่ที่ตัวคนมหาดไทย ใจคนมหาดไทย ที่มีเป้าหมายให้บังเกิดการ Change for Good
สร้างสรรค์สิ่งที่ดีให้พี่น้องประชาชนมีความสุขอย่างยั่งยืน
จากนั้น นายสุทธิพงษ์ จุลเจริญ ได้มอบนโยบายการขับเคลื่อนดําเนินงาน
โดยกล่าวว่า ในขณะนี้เรื่องที่ใกล้ตัวและเกี่ยวข้องกับวิถีชีวิตของพี่น้องประชาชน นั่นคือ สถานการณ์การแพร่ระบาดของโรคโควิด-19
ที่แม้ว่าสถานการณ์จะมีทิศทางดีขึ้นต่อเนื่อง และประเทศไทยอยู่ระหว่างการเตรียมพร้อมสถานการณ์โรคโควิด-19 สู่การเป็นโรคประจําถิ่น
แต่ก็ยังพบว่าจํานวนผู้ติดเชื้อและผู้เสียชีวิตส่วนใหญ่จะอยู่ในกลุ่ม 608
คือ กลุ่มผู้สูงอายุมีอายุ 60 ปีขึ้นไป และผู้มีโรคประจําตัวในกลุ่ม 7 โรค ได้แก่ โรคทางเดินหายใจเรื้อรัง โรคหัวใจและหลอดเลือด โรคไตวายเรื้อรัง โรคหลอดเลือดสมอง โรคอ้วน โรคมะเร็ง โรคเบาหวาน
และผู้ที่ไม่ได้รับวัคซีนป้องกันโควิด-19
จึงให้ทุกจังหวัดน้อมนําพระราชดํารัสของสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี
รณรงค์ให้คนในพื้นที่ที่ยังไม่ได้รับวัคซีนให้ได้รับฉีดวัคซีนตามหลักเกณฑ์ของกระทรวงสาธารณสุข
พร้อมทั้งประชาสัมพันธ์สร้างการรับรู้ให้พี่น้องประชาชนได้ตระหนักแต่ไม่ตระหนก และไม่ประมาทในการใช้ชีวิตวิถีใหม่
ด้วยการปฏิบัติตามมาตรการปลอดภัยสําหรับองค์กร (COVID Free Setting)
รวมทั้งมาตรการป้องกันโรคส่วนบุคคล DMHTA ได้แก่ เว้นระยะห่างระหว่างกัน
สวมหน้ากากอนามัยตลอดเวลา ล้างมือด้วยน้ําสบู่หรือแอลกอฮอล์ตลอดเวลา
ตรวจวัดอุณหภูมิ และใช้แอปพลิเคชั่นไทยชนะ
รวมทั้งพักผ่อนให้เพียงพอ ออกกําลังกายให้เป็นประจํา เพื่อห่างไกลจากโรคโควิด-19
และได้มอบนโยบายการขับเคลื่อนโครงการ/กิจกรรมที่สําคัญ ได้แก่
ทํานุบํารุงและดูแลรักษาสถานที่สําคัญทางประวัติศาสตร์ของจังหวัดที่เคยเป็นสถานที่อันเนื่องในพระราชพิธี
รวมถึงเคยเป็นสถานที่เสด็จพระราชดําเนิน ให้มีความสวยงาม สมบูรณ์ สมพระเกียรติ
เป็นแหล่งเรียนรู้ สถานที่ท่องเที่ยวเชิงประวัติศาสตร์ ที่แสดงถึงความภาคภูมิใจของพี่น้องประชาชนในจังหวัดนั้น ๆ
และพิจารณาจัดกิจกรรมที่เกี่ยวข้องอย่างต่อเนื่อง เช่น การจัดนิทรรศการเฉลิมพระเกียรติ
การจัดเสวนาหรือบรรยายทางวิชาการโดยปราชญ์ชาวบ้าน เพื่อส่งเสริมการเรียนรู้และความภาคภูมิใจให้กับเด็ก เยาวชน นักเรียน นิสิต นักศึกษา
และพี่น้องประชาชนในพื้นที่ ได้เกิดความหวงแหนของพี่น้องประชาชนในพื้นที่
และรักษาไว้ให้อยู่คู่บ้านคู่เมือง
การรวบรวมและประมวลภาพพระราชกรณียกิจของพระบาทสมเด็จพระเจ้าอยู่หัวและพระบรมราชวงศ์ทุกพระองค์
ที่เคยเสด็จพระราชดําเนินทรงปฏิบัติพระราชกรณียกิจบริเวณพื้นที่จังหวัดในวาระต่าง ๆ
ซึ่งทําให้เกิดคุณค่าทั้งทางตรง คือ เสริมสร้างความภาคภูมิใจของคนในจังหวัดและเป็นเกียรติประวัติของจังหวัด
และคุณค่าทางอ้อม คือ ส่งผลดีต่อเศรษฐกิจฐานราก กระตุ้นการท่องเที่ยวในพื้นที่จังหวัด
การเตรียมการจัดกิจกรรมเนื่องในวันเฉลิมพระชนมพรรษา 3 มิถุนายน 2565
ให้เป็นไปตามแนวทางของสํานักนายกรัฐมนตรี และสมพระเกียรติ
ทั้งการตกแต่งอาคารสถานที่ ประดับธงชาติและธงตราสัญลักษณ์พระนามาภิไธย ส.ท.
การลงนามถวายพระพรผ่านระบบอิเล็กทรอนิกส์
การจัดพิธีทําบุญตักบาตรถวายเป็นพระราชกุศล
พิธีถวายพระพรชัยมงคล กิจกรรมสาธารณกุศลต่าง ๆ เช่น กิจกรรมบริจาคโลหิต
การทําจิตอาสาพัฒนาต่าง ๆ และการจุดเทียนถวายพระพรชัยมงคล
เพื่อร่วมแสดงความจงรักภักดีและเกิดความเป็นสิริมงคลกับตัวเราและประเทศชาติ
โครงการปลูกต้นไม้ประจําจังหวัดและต้นไม้ในพุทธประวัติ
เนื่องในโอกาสวันเฉลิมพระชนมพรรษา 3 มิถุนายน 2565 ณ วัดบางหลวงหัวป่า (วัดร้าง) ต.สวนพริกไทย อ.เมืองปทุมธานี จ.ปทุมธานี
ด้วยการปลูกต้นไม้ประจําจังหวัดทั้ง 77 ต้น และต้นไม้ในพุทธประวัติ
เป็นโอกาสที่จะได้ร่วมกันตอบแทนบุญคุณแผ่นดิน
สอดคล้องกับโครงการอนุรักษ์พันธุกรรมพืชอันเนื่องมาจากพระราชดําริ สมเด็จพระเทพรัตนราชสุดาฯ สยามบรมราชกุมารี (อพ.สธ.)
ซึ่งนับเป็นการปฏิบัติบูชาที่ยั่งยืน เพราะต้นไม้ทุกต้นจะเกื้อกูลประโยชน์ทั้งการอนุรักษ์สิ่งแวดล้อม
และการส่งเสริมการศึกษาหาความรู้ของเด็ก เยาวชน และประชาชนในสังคม
ในด้านการบริหารจัดการและด้านงบประมาณ
นายสุทธิพงษ์ จุลเจริญ ปลัดกระทรวงมหาดไทย ได้กําชับการเบิกจ่ายงบประมาณรายจ่ายประจําปีงบประมาณ 2565 ให้เป็นไปตามแนวทางของกรมบัญชีกลาง
และจัดทําคําขอรับการจัดสรรงบประมาณรายจ่ายประจําปีงบประมาณ 2566 ให้เป็นไปตามหลักเกณฑ์ราคามาตรฐานของสํานักงบประมาณ
ควบคู่กับการพิจารณาด้านความพร้อม ความเหมาะสม ความคุ้มค่า ความตรงไปตรงมา
และประโยชน์ที่จะเกิดกับพี่น้องประชาชนอย่างแท้จริง
และได้เน้นย้ําถึงการขับเคลื่อนการทํางานของสํานักงานปลัดกระทรวงมหาดไทย
โดยข้าราชการและบุคลากรที่อยู่ในสํานัก กอง ศูนย์ กลุ่ม สํานักงานจังหวัด เดียวกัน
ต้องมีองค์ความรู้ในการทํางานเท่ากัน
ดังนั้น สิ่งใดที่เป็นข้อสั่งการ ข้อเสนอแนะ เนื้องาน ของบุคลากรแต่ละคน กลุ่ม ส่วน
ทุกคนต้องมีความรู้เท่ากัน “ทํางานเป็นทีม”
มุ่งมั่นตั้งใจปฏิบัติราชการด้วยหัวใจคนมหาดไทย ที่มีความปรารถนา (Passion) ทุ่มเท
มีน้ําใจที่จะช่วยเหลืองานของทุกกลุ่ม ทุกฝ่าย เพื่อบังเกิดประโยชน์กับพี่น้องประชาชน
ด้วยการช่วยกัน “ติชม เสนอแนะ ลงมือทํา เมื่อมีประชาชนติดต่อ หรือหน่วยงานติดต่อ ก็สามารถตอบได้”
รวมทั้งถอดบทเรียนการทํางานเพื่อให้ได้คิด ทบทวน เรียนรู้ กระบวนการทํางานที่เป็นเลิศ (Best Practice)
เพื่อพัฒนางานให้มีประสิทธิภาพมากขึ้น ขยายผลไปยังส่วนราชการทุกกระทรวง ทบวง กรม ในพื้นที่จังหวัด
และต้องสื่อสารสังคมสร้างการรับรู้กับพี่น้องประชาชนผ่านช่องทางสื่อในพื้นที่ เช่น วิทยุกระจายเสียง หอกระจายข่าว เป็นต้น
นายสุทธิพงษ์ จุลเจริญ ปลัดกระทรวงมหาดไทย กล่าวเพิ่มเติมว่า
นอกจากนี้ กระทรวงมหาดไทยยังได้รับความไว้วางใจจากรัฐบาลในการดําเนินโครงการที่เป็นการแก้ไขความทุกข์ยากลําบากของพี่น้องประชาชนที่สําคัญ ได้แก่
การแก้ไขปัญหาความยากจนผ่านไกลศูนย์อํานวยการขจัดความยากจนและพัฒนาคนทุกช่วงวัยอย่างยั่งยืนตามหลักปรัชญาของเศรษฐกิจพอเพียง (ศจพ.)
ซึ่งในขณะนี้ ท่านนายอําเภอในฐานะแม่ทัพได้ขับเคลื่อนนําขุนศึก
คือ ข้าราชการและภาคีเครือข่ายในพื้นที่ลงสํารวจ (Re X-Ray) ข้อมูลเป้าหมายในการให้ความช่วยเหลือครัวเรือนที่ยากจนและได้รับความเดือดร้อนทุกเรื่อง
ผ่านแพลตฟอร์ม ThaiQM ไปแล้วจํานวน 12 ล้านครัวเรือนจาก 17 ล้านครัวเรือน
ซึ่งสํานักงานจังหวัดต้องให้ข้อมูลกับผู้ว่าราชการจังหวัดในการลงพื้นที่ติดตามการสํารวจข้อมูลและการแก้ไขปัญหาความยากจนเดือดร้อนให้กับพี่น้องประชาชนครัวเรือนเป้าหมาย
และสนับสนุนบทบาทของนายอําเภอในการค้นหาเป้าหมายให้พบมากที่สุด
เพื่อมีฐานข้อมูลที่ถูกต้องในการช่วยเหลือประชาชน
พร้อมทั้งน้อมนําพระบรมราโชวาทของพระบาทสมเด็จพระมหาภูมิพลอดุลยเดชมหาราช บรมนาถบพิตร
ในการทํางานแก้ไขปัญหาตามภูมิสังคม
ดําเนินการให้แล้วเสร็จตามระยะเวลาที่กําหนด คือ 30 ก.ย. 2565
สําหรับกรณีที่ดําเนินการแล้วแต่ยังไม่ครบถ้วน 100% ให้นําฐานข้อมูลนี้ในการสานงานต่อให้สําเร็จ
เพราะมันเป็นหน้าที่ของพวกเราชาวมหาดไทยที่มุ่งมั่นตั้งใจบําบัดทุกข์ บํารุงสุขให้กับพี่น้องประชาชนคนที่เดือดร้อน
การขับเคลื่อนจัดตั้งศูนย์บําบัดฟื้นฟูผู้ติดยาเสพติด
โดยสํานักงานจังหวัดต้องให้ข้อมูลกับท่านผู้ว่าราชการจังหวัดประกอบการพิจารณาว่าพื้นที่ใดจะสามารถเปิดเป็นศูนย์บําบัดฟื้นฟูผู้ติดยาเสพติด
เพื่อดูแลรักษาผู้ติดยาเสพติดซึ่งเป็น “ผู้ป่วย” ตามประมวลกฎหมายยาเสพติด พ.ศ. 2564
ให้ได้รับการรักษา “คืนคนดีกลับสู่สังคม”
ซึ่งอย่างน้อยต้องมี 878 ศูนย์ หรืออําเภอละ 1 ศูนย์
โดยให้มีจิตอาสาที่ผ่านการฝึกอบรม เช่น กํานัน ผู้ใหญ่บ้าน แพทย์ประจําตําบล
กรรมการหมู่บ้าน พระสงฆ์ ครูเกษียณอายุ และข้าราชการในพื้นที่ ร่วมบริหารจัดการ
และขอรับการสนับสนุนบุคลากรทางการแพทย์และผู้มีความรู้ด้านบําบัดฟื้นฟูจากสํานักงานสาธารณสุขจังหวัด อําเภอ
วางระบบ “สายด่วนเลิกยาเสพติด” ศูนย์ดํารงธรรม 1567
ทั้งระบบบันทึกข้อมูล การส่งต่อข้อมูล การช่วยเหลือประชาชนที่ได้รับความเดือดร้อนจากยาเสพติดทั้งเหตุฉุกเฉิน เช่น คลุ้มคลั่ง
และการขับเคลื่อนโครงการอําเภอนําร่อง “บําบัดทุกข์ บํารุงสุข” แบบบูรณาการ
และสร้างนักขับเคลื่อนยุทธศาสตร์นําการเปลี่ยนแปลง กระทรวงมหาดไทย
โดยสํานักงานจังหวัดต้องสนับสนุนข้อมูลผู้ว่าราชการจังหวัดในการดําเนินการคัดเลือกอําเภอนําร่องจังหวัดละ 1 อําเภอ รวม 76 อําเภอ
เพื่อสร้างนักขับเคลื่อนยุทธศาสตร์นําการเปลี่ยนแปลงที่เน้นการบูรณาการในระดับพื้นที่
เสริมงสมรรถนะการทํางานแบบบูรณาการและสร้างเครือข่ายกําลังคนคุณภาพระหว่างหน่วยงานในระดับพื้นที่
ในการขับเคลื่อนยุทธศาสตร์ชาติไปสู่การปฏิบัติให้เกิดผลลัพธ์เป็นรูปธรรมผ่านการลงมือปฏิบัติจริงในระดับพื้นที่
ด้วยการเรียน สืบสาน น้อมนํา “ศาสตร์พระราชา” สู่การปฏิบัติอย่างมั่นคง มั่งคั่ง ยั่งยืน
ปาฐกถาพิเศษ พลเอก ประยุทธ์ จันทร์โอชา นายกรัฐมนตรี ในพิธีเปิดการประชุมสุดยอดผู้นําสตรีโลก ประจําปี 2565
วันพฤหัสบดีที่ 23 มิถุนายน 2565 เวลา 17.30 น. ณ ห้องคอนเวนชัน เซ็นเตอร์โรงแรมเซ็นทาราแกรนด์ เซ็นทรัลเวิลด์
ผู้นําสตรี ผู้บริหารสตรีและผู้มีเกียรติทุกท่าน
ผมรู้สึกยินดีและเป็นเกียรติอย่างยิ่งที่ได้มาเป็นประธานในพิธีเปิด การประชุมสุดยอดผู้นําสตรีโลก ประจําปี 2565 ในวันนี้
และนับเป็นโอกาสอันดี ของประเทศไทยในการต้อน รับและเก็บเกี่ยวพลังและประสบการณ์ที่ดีจากบรรดาสุดยอดผู้นําสตรีทั่วโลก
ทั้งในภาคการบริหารประเทศ ภาคเศรษฐกิจ และสตรี ผู้ทรงอิทธิพลในหลากหลายสาขาอาชีพจากองค์กรชั้นนําของโลก
ที่มารวมอยู่ในการประชุมสุดยอดผู้นําสตรีครั้งนี้แสดงให้เห็นถึงการขยายศูนย์รวมของพลังสตรีโลก
ให้เป็นเครือข่ายเดียวกัน ที่พร้อมขับเคลื่อนโลกไปสู่อนาคตที่ดียิ่งขึ้น อย่างเท่าเทียม โดยไม่ทิ้งใครไว้ข้างหลัง
ขอชื่นชมการจัดงานในครั้งนี้เป็นการจัดงานแบบรักษ์โลก
ซึ่งมีการประเมินปริมาณการปล่อยก๊าซเรือนกระจกจากกิจกรรมต่าง ๆ ที่เกิดขึ้นในการประชุม
การใช้ไฟฟ้า การเดินทางของผู้เข้าร่วมประชุม การจัดเลี้ยงอาหาร การบริหารขยะและของเสียภายในงาน
สอดคล้องตามหลักการและถ้อยแถลงผู้นําหลายประเทศ
รวมทั้ง ประเทศไทยได้เห็นพ้องในการร่วมการประชุมสุดยอดผู้นําภาคีอนุสัญญาสหประชาชาติ ว่าด้วยการเปลี่ยนแปลงสภาพภูมิอากาศ หรือ COP26
แสดงให้เห็นว่าประเทศไทย พร้อมเดินหน้าไปพร้อมกับทุกคน
และร่วมรับผิดชอบต่อโลกใบนี้ ความท้าทายในโลกยุคปัจจุบัน
โลกทุกวันนี้มีการเปลี่ยนแปลงอย่างรวดเร็ว
ทั้งมิติสุขภาพ การเกิดโรคอุบัติใหม่
มิติการเปลี่ยนแปลงสภาพภูมิอากาศ โดยเฉพาะอย่างยิ่ง ความก้าวหน้า ทางเทคโนโลยีในยุคปัจจุบัน
ทําให้เห็นว่า “เทคโนโลยีเปลี่ยนโลก สู่ยุคดิจิทัล”
ส่งผลให้เกิดการเปลี่ยนแปลงอย่างก้าวกระโดดเกือบทุกมิติตลอดจนวิถีชีวิตประจําวันของผู้คน
เช่น เทคโนโลยีปัญญาประดิษฐ์ หรือ เอไอ
เทคโลโลยี 5G ที่ได้เข้ามาเป็นตัวขับเคลื่อน ส าคัญให้กับภาคธุรกิจของไทยและในทุกอุตสาหกรรม
เพื่อเพิ่มประสิทธิภาพในการผลิต และการให้บริการ
ในขณะเดียวกันโครงสร้างของประชากรเปลี่ยนแปลงไปสู่สังคมผู้สูงวัย เร็วขึ้น
ส่งผลกระทบให้เกิดการเปลี่ยนแปลงเชิงนโยบายและยุทธศาสตร์ในการพัฒนาประเทศด้านต่างๆ
จึงนับว่าเป็นประเด็นท้าทายอันซับซ้อนที่จ าเป็นต้องอาศัยความร่วมมือ ร่วมใจจากทุกภาคส่วนในการรับมือกับประเด็นดังกล่าว
รัฐบาลไทยตระหนักถึงความเปลี่ยนแปลง และประเด็นท้าทายดังกล่าว
และพร้อมรับการเปลี่ยนแปลงไปสู่การริเริ่มและดําเนินการพัฒนาประเทศในมิติต่างๆ
ตลอดจนการส่งเสริมความเท่าเทียมระหว่างเพศ
รวมทั้งการส่งเสริมบทบาทสตรีในการขับเคลื่อนระบบเศรษฐกิจ
การส่งเสริมความเท่าเทียมระหว่างเพศ
ปัจจุบันผู้หญิงเริ่มเข้ามามีบทบาทในการเป็นผู้นําในด้านต่างๆ มากขึ้น
ไม่ว่าจะเป็นการทําธุรกิจ การขับเคลื่อนสังคม
รวมทั้ง การทํางานด้านการเมืองการปกครอง
ซึ่งรัฐบาลได้สนับสนุนให้หน่วยงานและองค์กรต่างๆ สร้างพื้นที่ให้ผู้หญิงสามารถแสดงออกถึงศักยภาพของตนเองอย่างเท่าเทียมกับเพศอื่นๆ
ตลอดจนการส่งเสริมทักษะในการบริหาร การเป็นผู้นําจนทําให้ปัจจุบันมีผู้หญิงที่เป็นบุคคลที่มีชื่อเสียงและทําประโยชน์ให้กับประเทศมากมายทั้งในประเทศและต่างประเทศ
ทั้งนี้ มีรายงานว่าประเทศไทยได้รับการจัดลําดับ อยู่ในลําดับที่ 19 ในเรื่องการสนับสนุนผู้ประกอบการสตรีโดยการส่งเสริมสภาพแวดล้อมที่เหมาะสม
ซึ่งนับว่าไทยมีความก้าวหน้าในเรื่องสตรีเป็นอย่างมาก
ทั้งการมีส่วนร่วมในการเป็นผู้ประกอบการมากกว่าเพศชาย
การเป็นตัวแทนในที่ท างานในฐานะ“ผู้เชี่ยวชาญ ด้านสตรี” และ “ผู้นําธุรกิจสตรี”
อยู่ในระดับสูงตามมาตรฐานระดับโลก
นอกจากนี้ รัฐบาลยังได้พยายามขับเคลื่อนแผนพัฒนาสตรี เพื่อพัฒนา ศักยภาพของผู้หญิง
เสริมสร้างคุณภาพชีวิตของสตรีในสังคมไทย ทุกกลุ่มทุกวัย
โดยเฉพาะกลุ่มเปราะบางให้มีสุขภาวะที่ดี
สามารถเข้าถึงบริการสาธารณะ ขั้นพื้นฐานต่างๆ
สามารถใช้ประโยชน์จากเทคโนโลยีที่ทันสมัย
เพื่อเข้าถึงข้อมูลความรู้ และก้าวทันโลก
ตลอดจนเพื่อให้สังคมตระหนักว่า ความเสมอภาคเป็นเป้าหมายที่สังคมต้องการให้เกิดขึ้นกับทุกคน ทุกความแตกต่าง ในสังคม
เปิดโอกาสให้ทั้งผู้หญิง และผู้ชาย และผู้มีความหลากหลายทางเพศมีชีวิต เป็นของตัวเอง
สามารถท าในสิ่งที่อยากท า เป็นในสิ่งที่อยากเป็น
โดยทุกคนมีคุณค่า และควรได้รับการเคารพในศักดิ์ศรีอย่างเท่าเทียมกัน
ก้าวใหม่ของสตรีกับการขับเคลื่อนระบบเศรษฐกิจ
สําหรับการขับเคลื่อนระบบเศรษฐกิจ เราคงปฏิเสธไม่ได้ว่า ทุกวันนี้ ผู้หญิงมีบทบาทเพิ่มมากขึ้นในระบบเศรษฐกิจ
โดยเฉพาะหลังจากการเผชิญกับ วิกฤตโรคระบาด
ซึ่งเป็นตัวเร่งสําคัญที่สร้างความเปลี่ยนแปลงด้านต่างๆ
โดยเฉพาะ ความก้าวหน้าทางเทคโนโลยีและนวัตกรรมใหม่ๆ ที่ถูกนํามาประยุกต์ใช้สร้างความ เปลี่ยนแปลงและความเติบโตให้กับธุรกิจผ่านอีคอมเมิร์ซ
ซึ่งผู้หญิงได้เข้ามามีส่วนร่วม อย่างมาก
ทั้งในฐานะผู้บริโภคและในฐานะผู้ผลิต
รวมไปถึงการเป็นผู้บริหารและนักวิชาชีพในสาขาอาชีพต่างๆ
ส่งผลให้ผู้หญิงกลายเป็นพลังสําคัญในการขับเคลื่อนเศรษฐกิจและสังคม
ตั้งแต่ระดับครัวเรือนไปจนถึงระดับโลก
ตัวอย่างของการส่งเสริมบทบาทผู้หญิงในการขับเคลื่อนเศรษฐกิจ
และยังนําไปสู่สันติสุขในจังหวัดชายแดนใต้
รัฐบาลเชื่อมั่นในศักยภาพตัวผู้หญิง
เราจัดสรรงบประมาณในการส่งเสริมอาชีพ
จากวัฒนธรรมในพื้นที่ๆผู้หญิงเป็นผู้ดูแลครอบครัวอย่างเดียว
ปัจจุบันนี้ หลายชุมชนที่นั่นรวมตัวกันเป็นวิสาหกิจชุมชน
มีสินค้าเป็นของตนเอง ทั้วขนมพื้นบ้าน ขนมเค้ก ผ้าบาติกทึ่ทอสวยงาม
เมื่ออยากต่อยอด รัฐบาลก็มีกองทุนให้สตรีกู้ยืม
และผมภูมิใจมาก ทุกคนมีวินัย อัตราการผิดนัดน้อยมาก
เรายังมีผู้หญิงเป็นผู้สอดส่องดูแล ดูแลความสงบเรียบร้อยในชุมชน
ช่วงโควิด อสม. กว่าล้านคนที่ มากกว่า 90% เป็นผู้หญิง
ที่คอยดูแลสุขภาพ กระตุ้นเตือนให้คนออกมารับการฉีดวัคซีน
รัฐบาลให้ความสําคัญและส่งเสริมบทบาทของสตรีในภาคธุรกิจ และเศรษฐกิจ
ซึ่งมีรายงานว่าประเทศไทยอยู่ใน อันดับต้นๆ ของ “ดัชนีช่องว่างระหว่างหญิง - ชายระดับโลก ในมิติของการมีส่วนร่วม และโอกาสทางเศรษฐกิจ” ปี 2021
ข้อมูลจากสภาเศรษฐกิจโลก หรือ เวิลด์อีโคโนมิก ฟอรั่ม
จัดให้ไทยอยู่ในอันดับที่ 22 ของประเทศที่ให้ความส าคัญกับการด าเนินการ เพื่อให้เกิดความเท่าเทียมกันทางเพศ
จํานวนทั้งหมด 157 ประเทศที่มีการเก็บข้อมูล
ในยุคที่เปิดกว้างสําหรับผู้หญิง
รัฐบาลได้มุ่งส่งเสริมขีดความสามารถ
เพื่อให้ผู้หญิงได้เข้ามามีบทบาทในการขับเคลื่อนเศรษฐกิจมากขึ้น
ทั้งการเปิดเวที ให้ผู้หญิงได้แสดงออกถึงศักยภาพและความสามารถที่ซ่อนอยู่
เช่น การจัดเวทีแข่งขัน สตาร์ทอัพ
การก่อตั้งกองทุนสําหรับผู้หญิงที่มีความตั้งใจเข้าสู่วงการธุรกิจนวัตกรรม
รวมทั้งการเผยแพร่คอนเทนต์ และการประชาสัมพันธ์ผู้หญิงต้นแบบ
เพื่อเป็นแรงบันดาลใจ ในการเข้าสู่สายงานดังกล่าว
ซึ่งเชื่อว่าจะช่วยให้ประเทศไทย
และในระดับโลกมีผู้นําด้านเทคโนโลยีที่เป็นผู้หญิงเพิ่มมากขึ้น
นอกจากนี้ รัฐบาลยังเปิดโอกาสในการเข้าถึงการเรียนรู้และพัฒนาทักษะ ในยุคดิจิทัล
โดยได้มีความร่วมมือกับองค์การแรงงาน ระหว่างประเทศ ( ILO)
ดําเนินโครงการพัฒนาศักยภาพแรงงานสตรีในสถานประกอบกิจการขึ้น
โดยเฉพาะ กลุ่มแรงงานสตรีที่มีความเปราะบางทางเศรษฐกิจ สังคม และการจ้างงาน
ให้ได้รับการยกระดับทักษะฝีมือแรงงาน
ทักษะด้านดิจิทัล และสะเต็ม ในการพัฒนาสาขา วิทยาศาสตร์ เทคโนโลยี วิศวกรรมศาสตร์ และคณิตศาสตร์
เพื่อให้สามารถปรับตัว ให้เข้ากับความก้าวหน้าของเทคโนโลยี
รวมทั้งลดปัญหาการขาดแคลนแรงงาน
และเป็นการเพิ่มทักษะให้ตรงกับความต้องการของตลาดแรงงานในยุคปัจจุบัน
การส่งเสริมการพัฒนาสตรีในระดับโลก
ในระดับภูมิภาค ผมมีโอกาสร่วมกับผู้นําอาเซียนในการรับรองเอกสาร วาระการดําเนินงาน
ในการสร้างความตระหนักในเรื่องการส่งเสริมขีดความสามารถ ทางเศรษฐกิจของสตรีในอาเซียน
ในช่วงการประชุมสุดยอดอาเซียน ครั้งที่ 31 ที่ฟิลิปปินส์
ซึ่งเสนอโดยเครือข่ายผู้ประกอบการสตรีอาเซียนสากล
เพื่อส่งเสริมขีดความสามารถ ทางเศรษฐกิจของสตรีในอาเซียน
โดยการใช้นวัตกรรม เทคโนโลยีสารสนเทศ และการสื่อสาร
การพัฒนาทรัพยากรมนุษย์ และการเพิ่ม จ านวนสตรีในระดับผู้บริหาร
ทั้งนี้ การดําเนินการในระดับประเทศ และระดับภูมิภาคล้วนเชื่อมโยง กับเป้าหมายใหญ่ของโลก
ซึ่งก็คือการบรรลุเป้าหมายการพัฒนาที่ยั่งยืน ค.ศ. 2030 ของสหประชาชาติ
โดยเฉพาะอย่างยิ่งที่เกี่ยวกับสตรี
คือเป้าหมายที่ 5 ได้แก่ การบรรลุ ความเสมอภาคระหว่างเพศ
และเสริมสร้างความเข้มแข็งให้กับผู้หญิงและเด็กหญิงทุกคน
และประเทศไทยยังเป็นเจ้าภาพจัดการประชุมเอเปคด้านสตรีและเศรษฐกิจ ในเดือน กันยายนนี้
ในภูมิภาคต่าง ๆ ทั่วโลก รวมทั้งประเทศไทย
ยังมีกลุ่มสตรีที่ไม่สามารถ เข้าถึงความเท่าเทียมความเสมอภาคอยู่มาก
แม้ว่าเรื่องนี้จะถูกน าไปพูดในระดับเวทีโลก อย่างต่อเนื่อง
แต่ก็ยังไม่ได้รับการผลักดันอย่างจริงจัง
รัฐบาลตระหนักและมองเห็น ปัญหาดังกล่าวนี้ในหลายมิติ
ทั้งในเรื่องโอกาสและ ความเท่าเทียมในการพัฒนา
รวมทั้งการหยุดความรุนแรงในสตรี
ทั้งนี้ ต้องร่วมกันคิดว่าจากนี้ไปจะทําอย่างไร ให้แผนงานนี้สะท้อน ไปถึงเป้าหมายและเกิดการแก้ปัญหาอย่างเป็นรูปธรรมมากขึ้น
เราอยากเห็นการยุติ ความรุนแรงในสตรี
อยากเห็นหน่วยงานทั้งภาครัฐและเอกชนท างานร่วมกัน
อีกทั้งสตรีในภูมิภาคได้เข้ามามีส่วนร่วมในการแก้ไขปัญหา
เพื่อให้สังคมขับเคลื่อน ความเท่าเทียมนี้อย่างมีเอกภาพมากขึ้น
ทั้งนี้ผมเห็นว่าการเสริมสร้างและพัฒนาบทบาทของสตรี
ไม่ใช่เรื่อง ของสตรีแต่เพียงฝ่ายเดียว
ผมขอเรียกร้องให้ฝ่ายชาย และทุกภาคส่วนสนับสนุนและ ส่งเสริมบทบาทของสตรี
โดยการสร้างทัศนคติที่ดีในสังคม
ให้มีความเสมอภาคและ เท่าเทียมระหว่างเพศ
ลดและขจัดปัญหาจากการเลือกปฏิบัติให้มีความเสมอภาค ทางการเมือง เศรษฐกิจ และสังคม
เพื่อให้พลังสตรีมีส่วนร่วมสร้างสรรค์ผลงาน ในมิติต่างๆ ของการพัฒนาอย่างยั่งยืน
ซึ่งจะเป็นกุญแจส าคัญ ในการยกระดับมาตรฐานการพัฒนาสตรีให้ทัดเทียมมาตรฐานสากล
ในโอกาสนี้ ผมขอแสดงความชื่นชมและยินดีต่อสุภาพสตรีและผู้เข้าร่วม การประชุมทุกท่าน
และขอขอบคุณคณะกรรมการจัดงานทุกท่าน
ที่ร่วมกันจัดงาน และเป็นเจ้าภาพที่ดีในการจัดประชุมสุดยอดผู้น าสตรีโลก
ซึ่งถือเป็นเวทีส าคัญในการ สร้างเครือข่ายความร่วมมือ
และส่งเสริมบทบาทสตรีในการพัฒนาเศรษฐกิจของโลกอย่างยั่งยืน
ผมขอเปิดการประชุมสุดยอดผู้นําสตรีโลกในประเทศไทย
ภายใต้แนวคิด “ผู้หญิงกับการสร้างโอกาสในความจริงมิติใหม่”
ขออวยพรให้การประชุมบรรลุผลส าเร็จ ทุกประการ
และหวังว่าทุกฝ่ายทุกภาคส่วนจะร่วมกันน าผลจากการประชุมในครั้งนี้
ไปต่อยอดและใช้ประโยชน์ในการพัฒนาบทบาทสตรีและสังคมของประเทศและของโลกต่อไป
ปมท. ถ่ายทอดจิตวิญญาณราชสีห์ “ปฐมบทคนมหาดไทย” ส่งต่อรุ่นสู่รุ่น สร้างพลังชาวสิงห์รุ่นใหม่ วาระ 130 ปีกระทรวงมหาดไทย สืบสานพระปณิธาน บําบัดทุกข์ บํารุงสุข
ปลัดสุทธิพงษ์ ถ่ายทอดจิตวิญญาณราชสีห์ “ปฐมบทคนมหาดไทย” ส่งต่อรุ่นสู่รุ่น สร้างพลังชาวสิงห์รุ่นใหม่ วาระ 130 ปีกระทรวงมหาดไทย สืบสานพระปณิธาน บําบัดทุกข์ บํารุงสุข เสริมรากฐานสังคมคุณธรรม สร้างสรรค์ข้าราชการที่ดีในพระบาทสมเด็จพระเจ้าอยู่หัว
ปลัดสุทธิพงษ์ ถ่ายทอดจิตวิญญาณราชสีห์ “ปฐมบทคนมหาดไทย” ส่งต่อรุ่นสู่รุ่น สร้างพลังชาวสิงห์รุ่นใหม่ วาระ 130 ปีกระทรวงมหาดไทย สืบสานพระปณิธาน บําบัดทุกข์ บํารุงสุข เสริมรากฐานสังคมคุณธรรม สร้างสรรค์ข้าราชการที่ดีในพระบาทสมเด็จพระเจ้าอยู่หัว ผู้อุทิศเสียสละตนเพื่อพี่น้องประชาชนอย่างยั่งยืน
วันนี้ (2 มี.ค. 65) นายสุทธิพงษ์ จุลเจริญ ปลัดกระทรวงมหาดไทย เปิดเผยว่า กระทรวงมหาดไทยได้มีการบริหารด้านทรัพยากรบุคคลมาอย่างต่อเนื่อง
โดยเฉพาะอย่างยิ่งการเสริมสร้างศักยภาพ “ราชสีห์รุ่นใหม่” เพื่อบ่มเพาะเป็นข้าราชการน้ําดีทํางานรับใช้ประชาชนและประเทศชาติสนองตอบความคาดหวังของพี่น้องประชาชน
โดยเมื่อช่วงเดือนมกราคม 65 ที่ผ่านมา ได้จัดให้มีการสอบแข่งขันเพื่อบรรจุบุคคลเข้ารับราชการในตําแหน่งนักวิชาการคอมพิวเตอร์ปฏิบัติการ นักวิชาการเงินและบัญชีปฏิบัติการ นักวิชาการพัสดุปฏิบัติการ และนายช่างไฟฟ้าปฏิบัติงาน
และในขณะนี้ ได้มีการประกาศผลการสอบแข่งขันฯ และเรียกบรรจุบุคคลเข้ารับราชการตําแหน่งดังกล่าวข้างต้น
นอกจากนี้ ได้มีข้าราชการสังกัดกรมอื่น ๆ โอนย้ายมาบรรจุแต่งตั้งเป็นข้าราชการในสังกัดสํานักงานปลัดกระทรวงมหาดไทย
ซึ่งกระทรวงมหาดไทย มีภารกิจในการขับเคลื่อนการทํางานในฐานะผู้นําการบูรณาการและประสานการปฏิบัติกับทุกกระทรวง ทบวง กรม ในระดับพื้นที่
มีประวัติความเป็นมาที่สั่งสมภารกิจอันสําคัญควบคู่กับการบริหารราชการแผ่นดิน
จึงจําเป็นอย่างยิ่งยวดที่ต้องถ่ายทอดประสบการณ์ ทักษะ และเสริมสร้างค่านิยมความเป็น “ผู้นํา” ในการขับเคลื่อนภารกิจงานตามอํานาจหน้าที่ที่รับผิดชอบ ระเบียบ กฎหมาย รวมถึงคุณธรรม จริยธรรม และการอํานวยประโยชน์พี่น้องประชาชน
นายสุทธิพงษ์ จุลเจริญ ปลัดกระทรวงมหาดไทย กล่าวว่า เมื่อวันที่ 1 มี.ค. 65 ที่ผ่านมา สถาบันดํารงราชานุภาพ สํานักงานปลัดกระทรวงมหาดไทย ได้จัดให้มีการปฐมนิเทศข้าราชการที่อยู่ระหว่างทดลองปฏิบัติหน้าที่ราชการและที่โอนมารับราชการในสังกัดสํานักงานปลัดกระทรวงมหาดไทย
โดยนายสุทธิพงษ์ จุลเจริญ ปลัดกระทรวงมหาดไทย ได้เป็นวิทยากรบรรยายพิเศษในหัวข้อ “ปฐมบทคนมหาดไทย” ด้วยตนเอง ผ่านระบบ ZOOM ไปยังวิทยาลัยมหาดไทย อ.บางละมุง จ.ชลบุรี
โดยมี นายอรรษิษฐ์ สัมพันธรัตน์ รองปลัดกระทรวงมหาดไทย นายแมนรัตน์ รัตนสุคนธ์ ผู้ว่าราชการจังหวัดสระบุรี ร่วมถ่ายทอดประสบการณ์ ให้กับน้อง ๆ ข้าราชการใหม่
ซึ่งนับว่าข้าราชการกลุ่มนี้เป็น “รุ่น 130 ปีกระทรวงมหาดไทย”
โดย นายสุทธิพงษ์ จุลเจริญ ปลัดกระทรวงมหาดไทย ได้กล่าวเน้นย้ํากับข้าราชการบรรจุใหม่ทุกคน
ถึงประวัติความเป็นมาของกระทรวงมหาดไทยที่มีมายาวนานถึง 130 ปี โดยได้รับการโปรดเกล้าฯ จากพระบาทสมเด็จพระจุลจอมเกล้าเจ้าอยู่หัว ทรงสถาปนาขึ้นเมื่อวันที่ 1 เม.ย. 2435
มีองค์ปฐมเสนาบดี คือ สมเด็จพระเจ้าบรมวงศ์เธอ กรมพระยาดํารงราชานุภาพ
ซึ่งพระองค์ได้ประทานคําขวัญ “บําบัดทุกข์ บํารุงสุข” ให้กับชาวมหาดไทย เพื่อจรรโลงให้ข้าราชการทุกคนทําหน้าที่ให้พี่น้องประชาชนมีความสุข มีความชื่นใจ
ซึ่งได้มีการสืบสานเป็นแนวปฏิบัติจนถึงปัจจุบัน
โดยข้าราชการใหม่ในสังกัดกระทรวงมหาดไทย จะต้องน้อมนําพระปณิธานนี้มาเป็นแรงบันดาลใจในการทําหน้าที่เพื่อประชาชนและเตือนใจให้พระพฤติปฏิบัติตนในทางที่เหมาะสม
สะท้อนตามหลักการง่าย ๆ 3 ประการ คือ 1) ครองตน ด้วยการดูแลเอาใจใส่ตัวเอง อย่าให้สุขภาพทรุดโทรมด้วยอบายมุขทั้งหลาย
ทําตัวให้เป็นคนที่เชื่อถือได้ น่าเลื่อมใส รักษาเวลา รักษาคําพูด รักษาสัจจะ
ทําหน้าที่ของตนเองอย่างเต็มสติกําลังความสามารถ เป็นคนดี ทุ่มเท อุทิศเวลาในการทํางานในตําแหน่งหน้าที่ที่รับผิดชอบ
ใช้เวลาว่างในการศึกษาหาความรู้เพิ่มเติม 2) ครองคน ด้วยการเสริมสร้างการทํางานเป็นทีม มีน้ําใจไมตรี ให้เกียรติเพื่อนร่วมงาน
และเมื่องานของตนเสร็จสมบูรณ์แล้ว หมั่นเหลียวมองรอบตัวเราว่ามีงานใดของเพื่อนร่วมงานที่ยังไม่เสร็จและเรามีความรู้ความสามารถที่จะช่วยเขาได้
จงอย่ารีรอที่จะอาสาช่วยเหลือเพื่อนร่วมงาน
และ 3) ครองงาน ต้องเต็มที่กับงาน โดยเฉพาะงานในหน้าที่
เรียนรู้รูปแบบการทํางานจากรุ่นพี่ข้าราชการ
และขวนขวายจากระเบียบ ข้อกฎหมาย
ใช้หัวใจนักปราชญ์ “สุ จิ ปุ ลิ” อันได้แก่ “สุ” คือ สุตะ หมายถึง การฟัง
“จิ” คือ จินตะ หมายถึง มีความคิดในการใคร่ครวญ มีสมาธิที่จะจดจําและคิดหาเหตุและผล
“ปุ” คือ ปุจฉา หมายถึง รู้จักตั้งคําถาม ทั้งถามตอบทั่วไป และถามในความรู้ของเราและที่เรายังมีข้อสงสัย เพื่อหาคําตอบที่ถูกต้อง ละเอียดเพิ่มเติม
ไม่เชื่อใครได้โดยง่าย เป็นการต่อยอดจากการคิดใคร่ครวญ
และ “ลิ” คือ ลิขิต หมายถึง การเขียน
ซึ่งในการรับราชการ งานเขียนเป็นเรื่องที่มีความสําคัญ ต้องฝึกเขียนหนังสือราชการให้เป็น
ฝึกฝนด้วยการขยันอ่าน โดยเฉพาะหนังสือที่เกี่ยวกับวรรณคดีไทย เช่น ขุนช้าง ขุนแผน รามเกียรติ์ มัทนะพาธา ฯลฯ
ซึ่งจะเสริมทักษะด้านวรรณศิลป์ให้กับตนเองให้ได้รับการพัฒนา
และต้องฝึกเขียนหนังสือราชการ ศึกษาให้รู้งานเอกสาร งานสารบรรณ
ต้องรู้จักอ่าน ฝึกฝนให้มากที่สุด เพื่อให้เกิดความมั่นใจ ลดข้อผิดพลาดในการวินิจฉัยงาน
นายสุทธิพงษ์ จุลเจริญ ปลัดกระทรวงมหาดไทย กล่าวต่อว่า
นอกจากนี้ ด้วยความยาวนานของการสถาปนากระทรวงมหาดไทยที่อยู่คู่กับการปกครองของประเทศไทยกว่า 130 ปี
คนมหาดไทยจึงทํางานคลุกคลีตีโมงกับพี่น้องประชาชนอย่างใกล้ชิด
โดยกลไกท่านกํานัน ผู้ใหญ่บ้าน นายกเทศมนตรี นายกองค์การบริหารส่วนตําบล
ทําให้เราได้ซึมซับวัฒนธรรมความเป็นพี่น้องของคนไทยอยู่ในสายโลหิต
ดังนั้น ชีวิตของข้าราชการมหาดไทย ต้องมีแรงปรารถนา (Passion) อันแรงกล้าในการเป็นข้าราชการที่ดีในพระบาทสมเด็จพระเจ้าอยู่หัว
ต้องมีความรู้ (Knowledge) ทั้งรู้ระเบียบ กฎหมาย วิชาการสมัยใหม่ ดิจิทัล หลักการบริหาร สิ่งแวดล้อม และแนวทางการทํางานใหม่ ๆ
โดยเฉพาะอย่างยิ่งความรู้ในการเขียนหนังสือราชการตามระเบียบว่าด้วยงานสารบรรณ
ทั้งหนังสือภายนอก หนังสือภายใน หนังสือประทับตรา หนังสือสั่งการ หนังสือประชาสัมพันธ์
และหนังสือที่จัดทําขึ้นหรือรับไว้เพื่อเป็นหลักฐานทางราชการ
นอกจากนี้ ต้องรู้จักการสรุปประเด็นสําคัญ การจัดทําแผนผังความคิด (Mind Mapping) เพื่อทบทวนสิ่งที่ได้ยิน ได้ฟัง
ให้มันผนึกแน่นในมันสมองกลั่นกรองเป็นวิธีปฏิบัติในการทํางานเพิ่มมากขึ้น
ต้องมีความสามารถในการทํางาน (Ability) เพื่อให้งานเกิดความสําเร็จ
และตัวสุดท้ายที่มีความสําคัญต่อการชี้วัดตัดสินว่าจะสามารถประสบความสําเร็จในการทํางานให้เกิดประโยชน์กับประเทศชาติ
เกิดประโยชน์กับพี่น้องประชาชน นั่นคือ ทัศนคติ (Attitude) ซึ่งถือเป็นเรื่องใหญ่ที่สําคัญที่สุด
และเมื่อ Knowledge x Ablitity x Attitude จะมีค่าเท่ากับ Success หรือ “ความสําเร็จของงาน” นั่นเอง
“สิ่งสําคัญที่สุดในการใช้ชีวิตการทํางานกับเพื่อนร่วมงาน นั่นคือ ความรับผิดชอบต่องานที่เราทํา
ทุ่มเท อุทิศ เสียสละ ในการทํางานให้มากที่สุด
ทั้งงานในหน้าที่ความรับผิดชอบตามหน้าที่ของเรา (Job Description) และงานที่นอกเหนือจากอํานาจหน้าที่ (Extra Job)
ทั้งช่วยเหลือเพื่อนร่วมงาน ช่วยคิด ริเริ่ม สร้างสรรค์
และต้องอย่าทํางานที่ไม่ดี อันได้แก่ งานชุ่ย ผิด ๆ ถูก ๆ งานไม่เสร็จ ล่าช้า เกินเวลา
ต้องทวงถาม ต้องมีไมตรีจิต เป็นเหมือนรวงข้าวที่สุกแล้ว มีความอ่อนน้อมถ่อมตน อ่อนหวาน มีความเมตตา มีสัมมาคารวะ ให้เกียรติผู้อื่น
เร่งรัดในการทํางาน ทําให้เนื้องานออกมาดี ทําให้สิ่งดี ๆ เกิดขึ้น
และในการทํางานย่อมมีทั้งผู้ที่เห็นด้วย และเห็นต่าง
ซึ่งขอให้เชื่อมั่นว่า ถ้าเราทําดี เราจะได้รับสิ่งที่ดี” นายสุทธิพงษ์ฯ กล่าวเน้นย้ํา
ด้าน นายแมนรัตน์ รัตนสุคนธ์ ผู้ว่าราชการจังหวัดสระบุรี กล่าวว่า
ขอแสดงความยินดีกับข้าราชการใหม่ทุกท่าน
และขอให้น้อง ๆ ข้าราชการใหม่ เป็นผู้มีความอ่อนน้อมถ่อมตน ทํางานอุทิศตนให้กับพี่น้องประชาชน
เป็นที่รักของผู้บังคับบัญชา และพี่ ๆ ในที่ทํางาน
เรียนรู้งานด้วยความมุ่งมั่น และฝึกฝนการทํางานด้วยความตั้งใจ
โดยเฉพาะอย่างยิ่งจากพี่ ๆ ภายในสํานักงานซึ่งอาจจะมีความแตกต่างเรื่องวัยวุฒิ คุณวุฒิ
แต่ด้วยประสบการณ์ที่ล้นเปี่ยมของพี่ ๆ จะสามารถสอนงานข้าราชการใหม่ทุกคนได้
ขออย่าได้อายที่จะได้ถามพี่ ๆ เพื่อน ๆ ในที่ทํางาน
พร้อมทั้งปฏิบัติตัว ทั้งพฤติกรรม มารยาท การแต่งกายให้เรียบร้อย มีความพอเพียง รู้จักใช้จ่าย สมถะในการใช้ชีวิต
และประการสําคัญที่สุด ต้องหมั่นศึกษาระเบียบ วิธีปฏิบัติราชการต่าง ๆ เพื่อประโยชน์สูงสุด
นายสุทธิพงษ์ จุลเจริญ ปลัดกระทรวงมหาดไทย ยังได้กล่าวอีกว่า
กระทรวงมหาดไทย มีกลไกราชการบริหารส่วนกลาง ได้แก่ 7 กรม 8 ส่วนราชการ
คือ กรมการปกครอง กรมการพัฒนาชุมชน กรมที่ดิน กรมป้องกันและบรรเทาสาธารณภัย
กรมโยธาธิการและผังเมือง กรมส่งเสริมการปกครองท้องถิ่น สํานักงานปลัดกระทรวงมหาดไทย
และสํานักงานรัฐมนตรี 6 รัฐวิสาหกิจ คือ การประปานครหลวง การประปาส่วนภูมิภาค การไฟฟ้านครหลวง
การไฟฟ้าส่วนภูมิภาค องค์การตลาด และองค์การจัดการน้ําเสีย
ราชการบริหารส่วนภูมิภาค คือ จังหวัด อําเภอ และองค์กรปกครองส่วนท้องถิ่น ทั้ง 7,547 แห่ง ในการกํากับดูแล
โดยงานของทุกกระทรวง ทบวง กรม ผู้ว่าราชการจังหวัดซึ่งเป็นคนมหาดไทยรับผิดชอบบังคับบัญชาข้าราชการในจังหวัดต้องเป็นผู้รับผิดชอบนําไปขับเคลื่อนในระดับจังหวัด
นายอําเภอ นําไปขับเคลื่อนในระดับอําเภอ
ชาวมหาดไทยเป็นเหมือน “หนุมานอาสา” ที่มีพี่น้องประชาชนเป็นศูนย์กลาง
เป็นคนมีจิตอาสาที่มาจากใจ ช่วยบําบัดทุกข์ บํารุงสุขให้กับพี่น้องประชาชน
อยู่ในสายโลหิตพวกเราชาวมหาดไทย
ดังนั้น จึงต้องตระหนักอยู่เสมอว่า “คนมหาดไทยต้องเป็นผู้นําและทําก่อนคนอื่น”
เป็นผู้นําในสิ่งที่ดี ทําให้คนอื่นเห็น
ตามหลักการ “ผู้นําต้องทําก่อน” แต่งกายเรียบร้อย พูดจาไพเราะอ่อนหวาน มีน้ําใจ ช่วยเหลือคนอื่น
ทําบุญสุนทาน ปฏิบัติธรรมตามโอกาสต่าง ๆ
มุ่งมั่นพัฒนาคุณภาพชีวิตของพี่น้องประชาชนให้ดี
ทั้งมิติเศรษฐกิจ รายได้ ที่อยู่อาศัย การศึกษา สภาพแวดล้อม ประเพณีวัฒนธรรม ความสงบเรียบร้อย
ความปลอดภัยในชีวิตและทรัพย์สิน ต้องรับราชการ 24 ชั่วโมง 365 วัน
ช่วยกันส่งเสริมเศรษฐกิจฐานราก สวมใส่ผ้าไทย อุดหนุนผลิตภัณฑ์โอทอปที่ผลิตด้วยน้ําพักน้ําแรงคนไทย
รวมทั้งต้องเป็นต้นแบบของการอนุรักษ์สิ่งแวดล้อม เป็นมนุษย์ 3Rs (3ช)
คือ ใช้น้อย (Reduce) ใช้ซ้ํา (Reuse) นํากลับมาใช้ใหม่ (Recycle)
และการทําถังขยะเปียกลดโลกร้อน ด้วยจิตสํานึกและการลงมือทําที่ชัดเจนเพื่อเป็นต้นแบบที่ดี
และการลดรายจ่ายเพิ่มรายได้ให้ชีวิตตนเอง
ด้วยการน้อมนําหลักปรัชญาของเศรษฐกิจพอเพียง
และการปลูกผักสวนครัวรั้วกินได้ สร้างความมั่นคงทางอาหาร
ทั้งนี้ ทุกสิ่งจะประสบความสําเร็จหรือเกิดผลเช่นไรอยู่ที่ตัวเรา
“ชีวิตเราเปรียบเสมือนเรือหรือนาวาที่อยู่ในมหาสมุทร
จะไปรอดปลอดภัยได้ เราต้องยึดหลักคุณธรรมประจําใจไว้ให้มั่น
หลีกเลี่ยงการทําผิดคิดชั่ว หมกมุ่นกับอบายมุข
และให้ความโลภเข้ามาครอบงํา ทําให้ไขว้เขว ไม่รับผิดชอบต่อหน้าที่
การศึกษา เรียนรู้ ทั้งจากรุ่นพี่ข้าราชการ จากเอกสาร และสถาบันการศึกษา มีความจําเป็นกับพวกเราตลอดชีวิต
อย่าทิ้งโอกาสที่ดีของชีวิต ด้วยการเพลิดเพลินอยู่กับการทํางาน
โดยไม่คํานึงถึงการวางแผนให้ชีวิตเราได้มีโอกาสมีความเจริญก้าวหน้า
สร้างความภาคภูมิใจให้กับครอบครัว เพิ่มพูนหน้าที่ความรับผิดชอบที่จะทําให้กับพี่น้องประชาชนให้เพิ่มมากขึ้น
เริ่มต้นด้วยการสํารวจตรวจสอบการดํารงชีวิตประจําวันให้เป็นแบบอย่างและเป็นประโยชน์กับสังคม
ดังคำกล่าวที่ว่า “ชาวมหาดไทยต้องเป็นผู้นําที่ทําก่อนคนอื่น”
ใช้เวลา ใช้โอกาส ใช้ชีวิตให้คุ้มค่าในทางที่ดี
แล้วพวกเราจะประสบความสําเร็จตามที่มุ่งหวัง
ขอให้มีดวงตาเห็นธรรม เจอเพื่อนร่วมงานที่ดี เจอผู้บังคับบัญชาที่น่ารัก
และอย่าลืมว่าบัดนี้เราคือเลือดเนื้อเชื้อไขของมหาดไทยด้วยกัน” นายสุทธิพงษ์ฯ กล่าวในช่วงท้าย
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เสด็จเป็นองค์ประธานสงฆ์ พิธีเททองหล่อพระเกศ “พระพุทธมุนีศรีประชานาถ” พระพุทธรูปประจํากระทรวงมหาดไทย และวัตถุมงคลราชสีห์ฯ
สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เสด็จเป็นองค์ประธานสงฆ์ พิธีเททองหล่อพระเกศ “พระพุทธมุนีศรีประชานาถ” พระพุทธรูปประจํากระทรวงมหาดไทย และวัตถุมงคลราชสีห์กระทรวงมหาดไทย เนื่องในโอกาสการสถาปนากระทรวงมหาดไทย ครบ 130 ปี
วันอาทิตย์ที่ 24 กรกฎาคม 2565 (แรม 11 ค่ํา เดือน 8) เวลา 10.19 น. ที่พระอุโบสถ วัดราชบพิธสถิตมหาสีมาราม ราชวรวิหาร เขตพระนคร กรุงเทพมหานคร
เจ้าพระคุณ สมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เสด็จเป็นองค์ประธานในพิธีเททองหล่อพระเกศ “พระพุทธมุนีศรีประชานาถ” เพื่อนําไปประดิษฐาน ณ ศูนย์ราชการกระทรวงมหาดไทยแห่งใหม่
และพิธีเททองหล่อวัตถุมงคลราชสีห์กระทรวงมหาดไทย เนื่องในโอกาสการสถาปนากระทรวงมหาดไทย ครบ 130 ปี
โดยเจ้าประคุณสมเด็จพระมหาวีรวงศ์ เลขานุการสมเด็จพระสังฆราช ผู้ช่วยเจ้าอาวาสวัดราชบพิธสถิตมหาสีมาราม ราชวรวิหาร
โดยพระคณาจารย์ ประกอบด้วย พระมงคลวโรปการ (หลวงพ่อชํานาญ) วัดชินวราราม จ.ปทุมธานี
พระครูยติธรรมานุยุต (หลวงพ่อแป๊ะ) วัดสว่างอารมณ์ จ.นครปฐม
พระมงคลกิจโกศล (หลวงปู่ฤๅษีตาไฟ) วัดเทพหิรัญย์ จ.ชัยนาท
พระครูโสภิตวิริยาภรณ์ (หลวงพ่ออิฏฐ์) วัดจุฬามณี จ.สมุทรสงคราม นั่งปรกอธิษฐานจิตร่วมในพิธี
มี พระมหาเถระ พระเถระ วัดราชบพิธสถิตมหาสีมาราม ราชวรวิหาร
พระครูสมุห์วัชระ ภทฺทธมฺโม ผู้ช่วยเจ้าอาวาสวัดระฆังโฆษิตาราม วรมหาวิหาร เมตตาร่วมพิธี
โดยมี พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานฝ่ายฆราวาส
นายทรงศักดิ์ ทองศรี รัฐมนตรีช่วยว่าการกระทรวงมหาดไทย
คณะผู้บริหารฝ่ายข้าราชการการเมือง
นายสุทธิพงษ์ จุลเจริญ ปลัดกระทรวงมหาดไทย
ดร.วันดี กุญชรยาคง จุลเจริญ นายกสมาคมแม่บ้านมหาดไทย
นายชยาวุธ จันทร นายชัยวัฒน์ ชื่นโกสุม
นายอรรษิษฐ์ สัมพันธรัตน์ นายนิรัตน์ พงษ์สิทธิถาวร รองปลัดกระทรวงมหาดไทย
นายนิสิต จันทร์สมวงศ์ อธิบดีกรมที่ดิน
นายบุญธรรม เลิศสุขีเกษม อธิบดีกรมป้องกันและบรรเทาสาธารณภัย
นายพรพจน์ เพ็ญพาส อธิบดีกรมโยธาธิการและผังเมือง
นายสมคิด จันทมฤก อธิบดีกรมการพัฒนาชุมชน
นางกุลทรัพย์ ชื่นโกสุม นางจิณณารัชช์ สัมพันธรัตน์ นางกุสุมาล พงษ์สิทธิถาวร อุปนายกสมาคมแม่บ้านมหาดไทย
คุณธนันท์รัฐ ธนเสฏฐการย์ กรรมการที่ปรึกษาโครงการผ้าไทยใส่ให้สนุกในพระดําริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา
ข้าราชการ พนักงาน เจ้าหน้าที่ ภาคีเครือข่ายของกระทรวงมหาดไทย และพุทธศาสนิกชน ร่วมในพิธี
โดยเมื่อเวลา 09.09 น. เป็นพิธีบวงสรวงสิ่งศักดิ์สิทธิ์
โดยมี เจ้าประคุณสมเด็จพระมหาวีรวงศ์ เลขานุการสมเด็จพระสังฆราช เป็นประธานสงฆ์
พลเอก อนุพงษ์ เผ่าจินดา รัฐมนตรีว่าการกระทรวงมหาดไทย เป็นประธานฝ่ายฆราวาส
นําคณะผู้บริหารระดับสูงจุดธูปเทียนบูชาฤกษ์หน้าโต๊ะเครื่องบวงสรวง
พราหมณ์อ่านโองการบูชาฤกษ์อันเชิญเทวดา และประกอบพิธีเจริญพระพุทธมนต์
จากนั้น ในเวลา 10.19 น. สมเด็จพระอริยวงศาคตญาณ สมเด็จพระสังฆราช สกลมหาสังฆปรินายก เสด็จลงพระอุโบสถ
ทรงเป็นประธานฝ่ายสงฆ์ ในพิธีเททองหล่อพระเกศพระพุทธมุนีศรีประชานาถ
และวัตถุมงคลราชสีห์กระทรวงมหาดไทย เนื่องในโอกาสการสถาปนากระทรวงมหาดไทย ครบ 130 ปี
โดยทรงเจิมอักขระแผ่นทอง เงิน นาก
แล้วหย่อนแผ่นทอง เงิน นาก ลงในช้อน เทลงในแบบ
แล้วจับด้านสายสิญจน์ประกอบพิธีเททอง
และประพรมน้ําพระพุทธมนต์เป็นสิริมงคล
ผู้ร่วมพิธีกรวดน้ํา รับพร เป็นอันเสร็จพิธี ประกอบพิธีเททอง
ทั้งนี้ ในช่วงก่อนประกอบพิธี ท้องฟ้า สภาพอากาศมีความแปรปรวน มืดครึ้ม
แต่เมื่อถึงฤกษ์มงคลพิธี เกิดสิ่งอัศจรรย์ที่เมฆหมอกที่มืดครึ้มกลับสลายกลายเป็นแสงแดดแผดจ้า
อันเป็นยามมงคลที่เหล่าเทวดาฟ้าดินต่างมาอํานวยอวยชัยอนุโมทนาบุญ
เป็นสิ่งมหัศจรรย์ที่เกิดขึ้นด้วยความตั้งจิตตั้งใจประกอบคุณงามความดีด้วยบริสุทธิ์ให้แก่ประเทศชาติ พระศาสนา พระมหากษัตริย์ และประชาชน
และในเวลา 10.30 น. นายสุทธิพงษ์ จุลเจริญ ปลัดกระทรวงมหาดไทย แถลงข่าวการจัดสร้างวัตถุมงคล เนื่องในโอกาสการสถาปนากระทรวงมหาดไทย ครบ 130 ปี
โดยกล่าวว่า นับเป็นพระเมตตาอย่างสูงที่เจ้าพระคุณสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เมตตาประทานมงคลนามพระพุทธรูปประจํากระทรวงมหาดไทยว่า “พระพุทธมุนีศรีประชานาถ”
ซึ่งมีความหมายที่ย้ําเตือนใจให้ชาวมหาดไทยและพุทธศาสนิกชนได้น้อมบูชาสาธุการว่า “พระพุทธเจ้าทรงเป็นที่พึ่งอันนํามาซึ่งความเจริญของปวงประชา”
โดยการสร้างพระพุทธรูปประจํากระทรวงมหาดไทยในครั้งนี้มีที่มา 3 ประการ
อันได้แก่ 1) ในวาระอันเป็นมงคลที่กระทรวงมหาดไทยได้รับการสถาปนาครบ 130 ปี
2) นับตั้งแต่การสถาปนากระทรวงมหาดไทย เมื่อปี 2435 ยังไม่เคยมีการสร้างพระพุทธรูปประจํากระทรวงมหาดไทย
และ 3) พระพุทธรูปประจํากระทรวงมหาดไทยที่จัดสร้างในครั้งนี้ มีขนาดหน้าตัก 32 นิ้วซึ่งเท่ากับอาการ 32 ประการของการเป็นมนุษย์ที่สมบูรณ์
และจะอัญเชิญไปประดิษฐานเป็นมงคลแก่ศูนย์ราชการกระทรวงมหาดไทยแห่งใหม่ ถนนเจริญนคร เขตคลองสาน
ซึ่งตั้งอยู่ข้างวัดเศวตฉัตรวรวิหาร
ทั้งนี้เมื่อศูนย์ราชการกระทรวงมหาดไทยแห่งใหม่แล้วเสร็จ จะเป็นที่ตั้งของสํานักงานรัฐมนตรี สํานักงานปลัดกระทรวงมหาดไทย กรมการปกครอง กรมที่ดิน กรมการพัฒนาชุมชน กรมป้องกันและบรรเทาสาธารณภัย และกรมส่งเสริมการปกครองท้องถิ่น
โดยสําหรับที่ตั้งกระทรวงมหาดไทยในปัจจุบันนั้น จะมีการปรับอาคารที่เป็นอาคารสมัยใหม่ที่มีความสูงที่บดบังทัศนียภาพของโบราณสถานที่เป็นที่ตั้งศาลาว่าการกระทรวงมหาดไทย
และวัดราชบพิธสถิตมหาสีมาราม ราชวรวิหาร อันเป็นวัดประจํารัชกาลที่ 5 และรัชกาลที่ 7
เปลี่ยนเป็นพื้นที่สวนหย่อม สร้างความร่มรื่น
และซึมซับความสวยงามทางสถาปัตยกรรมสมัยต้นกรุงรัตนโกสินทร์ให้กับพื้นที่เกาะรัตนโกสินทร์
และยังเป็นการถวายพระเกียรติยศแด่พระบรมวงศานุวงศ์แห่งพระบรมราชจักรีวงศ์ทุกพระองค์อีกด้วย
โดยพิธีที่จัดขึ้นในวันนี้ นับเป็นมิ่งมงคลที่เจ้าพระคุณสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก เสด็จมาเป็นองค์ประธาน
การเททองหล่อพระพุทธรูปประจํากระทรวง ในส่วนที่เป็นพระเกศ
และทรงอธิษฐานจิตทองชนวน เงินชนวน
สําหรับนําไปเป็นเชื้อมวลสารในการจัดทําเหรียญพระพุทธรูปประจํากระทรวงมหาดไทย
และราชสีห์อันเป็นสัญลักษณ์ประจํากระทรวงมหาดไทย
และได้รับเมตตาจากพระเกจิอาจารย์ร่วมนั่งปรกอธิษฐาน
“สําหรับพิธีพุทธาภิเษก จะจัดขึ้นในวันศุกร์ที่ 9 กันยายน 2565 (วันที่ 9 เดือน 9) ณ บริเวณลาน กระทรวงมหาดไทย
โดยได้รับเมตตาจากพระครูวิศิษฏ์พิทยาคม (วราห์ ปุญญวโร) เจ้าอาวาสวัดโพธิทอง เป็นประธานฝ่ายสงฆ์
และพระคณาจารย์ นั่งปรกอธิษฐานจิตอีก 8 รูป
อาทิ พระมงคลวโรปการ (หลวงพ่อชํานาญ) วัดชินวราราม จ.ปทุมธานี
พระครูโสภิตวิริยาภรณ์ (หลวงพ่ออิฏฐ์) วัดจุฬามณี จ.สมุทรสงคราม” นายสุทธิพงษ์ฯ กล่าวในช่วงต้น
นายสุทธิพงษ์ จุลเจริญ กล่าวต่ออีกว่า
และเนื่องในโอกาสอันเป็นมงคลที่ เจ้าพระคุณสมเด็จพระอริยวงศาคตญาณ สมเด็จพระสังฆราช สกลมหาสังฆปริณายก จะทรงเจริญพระชันษาครบ 8 รอบ 96 พรรษา ในปี 2566
ทรงประทานพระอนุญาตให้จัดสร้างสถานปฏิบัติธรรมสมเด็จพระสังฆราช (อมฺพรมหาเถร) ตั้งอยู่ ณ คลอง 9 ต.ลําลูกกา อ.ลําลูกกา จ.ปทุมธานี บนพื้นที่ 172 ไร่
โดยได้รับบริจาคที่ดินจากคุณธัญรัศมิ์ นันธนวัฒน์ และครอบครัว เพื่อเป็น “รมณียสถาน” หรือสถานที่อันรื่นรมย์ เหมาะสมกับการปฏิบัติธรรม
รองรับคณะสงฆ์ สามเณร และศรัทธาพุทธศาสนิกชน ที่มีความต้องการที่จะไปฝึกปฏิบัติธรรมตั้งแต่ขั้นต้นจนถึงขั้นสูงกับคณาจารย์และพระอาจารย์ที่จะเมตตาไปดูแลจัดการอบรม
โดยได้มีการออกแบบพื้นที่เป็น 3 ส่วน
ที่มุ่งเน้นการก่อเกิดประโยชน์ให้กับพุทธศาสนิกชนอย่างยั่งยืน ได้แก่ 1) เป็นสถานที่สําหรับผู้ปฏิบัติธรรม อันประกอบด้วย ศาลาปฏิบัติธรรม โรงทาน สถานพยาบาล และอาคารที่พักของพระสงฆ์ สามเณร และผู้ปฏิบัติธรรมลักษณะค้างคืน
2) ปรับพื้นที่ในการสนองแนวพระราชดําริพระบาทสมเด็จพระเจ้าอยู่หัว “สืบสาน รักษา และต่อยอด” แนวพระราชดําริของพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
ด้วยการน้อมนําหลักปรัชญาของเศรษฐกิจพอเพียงและทฤษฎีใหม่ประยุกต์สู่โคก หนอง นา โดยดําริเจ้าประคุณสมเด็จพระมหาวีรวงศ์
และ 3) พื้นที่ต้นแบบ “เกษตรสมัยใหม่ที่ยั่งยืน” โดยเครือเจริญโภคภัณฑ์
“ในโอกาสที่กระทรวงมหาดไทยได้รับการสถาปนาครบ 130 ปี จึงได้ร่วมเป็นเจ้าภาพการก่อสร้างอาคารศูนย์ปฏิบัติธรรมฯ 4 ชั้น
เพื่อใช้เป็นที่พักของพระภิกษุ สามเณร สามารถรองรับพระภิกษุสามเณร จํานวน 100 รูป
โดยประมาณการค่าวัสดุ ค่าก่อสร้าง ไว้ที่ 50 ล้านบาท
ซึ่งพี่น้องศรัทธาสาธุชน สามารถร่วมเป็นส่วนหนึ่งได้
ด้วยการเช่าบูชาพระพุทธรูปประจํากระทรวงจําลอง และวัตถุมงคลราชสีห์ จํานวน 6 รายการ เป็นจํานวน 52,340 องค์
ได้แก่ 1) ราชสีห์ทองคํา จัดสร้าง 260 องค์ สําหรับผู้บริจาคเงิน 90,000 บาท
2) ราชสีห์เงิน จัดสร้าง 2,565 องค์ สําหรับผู้บริจาคเงิน 5,000 บาท
3) ราชสีห์รมดํา จัดสร้าง 25,650 องค์ สําหรับผู้บริจาคเงิน 500 บาท
4) ราชสีห์ใหญ่โลหะพิเศษ ขนาด 4 นิ้ว จัดสร้าง 2,565 องค์ สําหรับผู้บริจาคเงิน 10,000 บาท
5) พระพุทธมุนีศรีประชานาถ พระพุทธรูปประจํากระทรวงมหาดไทยจําลอง ขนาดหน้าตัก 9 นิ้ว จัดสร้าง 1,300 องค์ สําหรับผู้บริจาคเงิน 13,000 บาท
และ 6) เหรียญพระพุทธมุนีศรีประชานาถ และราชสีห์ 130 ปี กระทรวงมหาดไทย ขนาดเหรียญ 2.4 เซนติเมตร จัดสร้าง 20,000 เหรียญ สําหรับผู้บริจาคเงิน 130 บาท
ทั้งนี้ สําหรับผู้สนใจวัตถุมงคล “ราชสีห์ทองคํา” สามารถร่วมบริจาคได้ที่ Line Official “ราชสีห์ 130 ปี มท.” ตั้งแต่วันนี้เป็นต้นไป
หรือติดต่อสํานักงานที่ดินจังหวัด สํานักงานที่ดินจังหวัดสาขาทั่วประเทศ
และสําหรับวัตถุมงคลรายการอื่น ๆ ร่วมบริจาคผ่านไปรษณีย์ไทยดิสทริบิวชั่น ที่ ww.jubjaai.com ตั้งแต่วันที่ 8 สิงหาคม 2565 เป็นต้นไป
และจะจัดส่งวัตถุมงคลได้ในช่วงประมาณเดือนกันยายน 2565 ผ่านทางไปรษณีย์ไทยดิสทริบิวชั่น แบบด่วนพิเศษ (EMS)
